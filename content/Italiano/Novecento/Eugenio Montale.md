# Biografia (Genova, 1896 - Milano, 1981)
**1915**: ottiene il **diploma di ragioniere** e nutre una profonda **passione per la musica**.
**1922**: dopo essere stato **sottotenente** della [[Prima Guerra Mondiale]], frequenta a **La Spezia** la giovane ***Anna degli Uberti*** (*Annetta-Arletta*) ed esordisce come poeta su *Primo Tempo*, entrando nell'**ambiente torinese**.
**1925**: nel secondo numero de **Il Baretti** di ***Gobbetti*** pubblica il saggio ***Stile e tradizione*** nel quale afferma il suo ***rifiuto delle avanguardie*** e l'attenzione maggiore alla contemporaneità, facendo conoscere [[Italo Svevo]] grazie all'articolo ***Omaggio a Italo Svevo***. Firmando il ***Manifesto degli intellettuali antifascisti***, esprime il suo netto **dissenso verso la dittatura** che lo condurrà ad una vita appartata durante il [[Fascismo]].
**1933**: trasferitosi a **Firenze** qualche anno prima, dopo essere stato **redattore della *Bemporad*** e direttore del ***Gabinetto letterario Vieusseux***, incontra ***Irma Brandeis*** (*Clizia*), studiosa americana che penserà di raggiungere in America, ma senza mai farlo.
**1939**: avvia la sua **attività da traduttore** per esigenze economiche e inizia a vivere con ***Drusilla Tanzi*** (*Mosca*).
**1945**: dopo avere aderito al **Partito d'Azione** fonda il quindicinale ***Il Mondo***.
**1948**: trasferitosi a **Milano** diventa **redattore del *Corriere della Sera***, pubblicando articoli nella sezione **cultura** e poi **musica**, convertendosi per un po' alla **prosa** e alla **critica**.
**1967**: viene nominato **senatore a vita** della Repubblica per i suoi meriti in campo letterario.
**1975**: riceve il **Nobel per la Letteratura**, pronunciando il discorso ***È ancora possibile la poesia?***, sintomo della rassegnazione esistenziale che connota le sue ultime liriche.
****
# Opere
## *Ossi di seppia* (1925, 1928)
Prima sua raccolta poetica, divisa in quattro sezioni:
1) ***Movimenti***: aperta da *In limine*.
2) ***Ossi di seppia***: da il nome all'intera raccolta.
3) ***Mediterraneo***: un ampio poemetto.
4) ***Meriggi e ombre***: testi ardui e complessi, chiusa da *Riviere*.

Si colgono i legami con il **contesto culturale del tempo**:
- ***Pessimismo di [[Schopenhauer]]***: la realtà sensibile è ingannevole, contesta il determinismo positivistico.
- ***Terminologia [[Gabriele D'Annunzio|dannunziana]]***: riprende termini e stili ma rifiuta ogni vitalismo e sensualità.
- ***Umiltà [[Giovanni Pascoli|pascoliana]]***: sceglie di trattare delle *piccole cose*.
- ***Esperienza crepuscolare***: adotta soluzioni prosastiche, rifiuta l'aulicità poetica.

Gli *ossi di seppia* sono dei **residui calcarei deposti sulla riva**: il titolo simboleggia quindi sia una **condizione vitale impoverita** sia la necessità di **attingere alle realtà minime** puntando ad una dizione **spoglia e secca**.

Il paesaggio rappresenta una **forza crudele che prosciuga e inaridisce ogni forma di vita**, trasformandole in **parvenze indistinte** e facendo quindi assumere loro una **dimensione metafisica**: questa condizione si manifesta nella ricorrenza del ***muro impossibile da valicare*** che testimonia la ***prigionia nei limiti dell'esistente*** e nell'***[[Friedrich Wilhelm Nietzsche#L'eterno ritorno dell'uguale|eterno ritorno]]*** del tempo che annulla ogni movimento.

La prigionia **frantuma l'anima** e porta alla ***perdita dell'identità individuale***, valore saldo sin dai tempi classici, e alla ***disarmonia con il mondo***. L'adesione al cosmo è solo un **lucido e amaro rimpianto in età adulta** e nemmeno la **memoria** può servire. L'aridità *esterna* diventa quindi ***interiore***, **impossibilità di provare *sentimenti vivi***. L'unico modo per sopraffare questo ***male di vivere*** è l'***Indifferenza***, l'atteggiamento stoico che nasce dalla ***disperata consapevolezza del [[Giacomo Leopardi|pessimismo cosmico]]***.

Il poeta cerca di costruire un ***varco* che lo consenta di *uscire dalla prigionia esistenziale***, un ***miracolo*** che equivale all'**improvvisa percezione traumatica del *nulla* dietro l'apparenza delle cose**: a lui però **non si apre**, sperando che qualcun altro riesca dove fallisce. Infine nella poesia conclusiva, ***Riviere***, nonostante la consapevolezza raggiunta, si impone una **speranza**, l'auspicio che un giorno la sua **anima sarà di nuovo integra** e che possa produrre una poesia **rifiorita**, a testimonianza di un nuovo **accordo con il creato**.

A differenza della linea simbolista, la ***parola poetica non può attingere alla profondità della realtà*** e la ***poesia non può proporre messaggi positivi, morali, metafisici*** con un conseguente **rifiuto del lirismo** e dell'**analogia** in favore della ***poetica degli oggetti***, citati come **equivalenti a concetti astratti** seguendo il ***correlativo oggettivo*** di *Eliot*.

Sul piano fonico la desolazione è data per **suoni aspri, ritmi rotti e anti-musicali, andamento prosastico**. Sul piano lessicale si incontrano **termini rari, letterari e aulici**, seguendo la lezione crepuscolare sull'accostare *prosaico* e *aulico* in **funzione ironica e straniante**. In metrica, usa sia il **verso libero** che l'**endecasillabo**, spesso in quartine, riprendendo la **tradizione in maniera corrotta**, svuotandola nel complesso.
### *Non chiederci la parola*
> [!info]-
>Non chiederci la parola che squadri da ogni lato  
l'animo nostro informe, e a lettere di fuoco  
lo dichiari e risplenda come un croco  
perduto in mezzo a un polveroso prato.  
  >
>Ah l'uomo che se ne va sicuro,  
agli altri ed a se stesso amico,  
e l'ombra sua non cura che la canicola  
stampa sopra uno scalcinato muro!  
  >
>Non domandarci la formula che mondi possa aprirti  
sì qualche storta sillaba e secca come un ramo.  
Codesto solo oggi possiamo dirti,  
ciò che non siamo, ciò che non vogliamo

In apertura alla sezione *Ossi di seppia*, si **rivolge ad un interlocutore** (il lettore) e si identifica come **i poeti**, costituendo un documento essenziale di poetica:
- Nella prima quartina afferma l'**impossibilità di ordinare il caos dell'uomo** (*squadrare*, *dichiarare a lettere di fuoco*) e di **definire con precisione impulsi e sentimenti contraddittori** (*animo informe*), mostrando l'**insufficienza conoscitiva della parola**.
- La seconda funge da elemento di **cerniera**, con un'**apertura di rammarico** ed estraneità dall'uomo **conformista** che non si preoccupa della **negatività della sua esistenza** (*ombra*), ma solo della **luce sul muro**
- La terza si corrisponde alla prima, affermando prima l'**inesistenza della *formula* per catturare l'essenza del reale** e che la poesia è fatta di ***sillabe secche come i rami*** e poi negli ultimi due versi la **condizioni di *esistenza priva di certezze e valori*** che portano alla **sfiducia nella poesia** e alla distanza dai modelli.
- Il testo si colloca durante la **[[Fascismo|dittatura fascista]]** e quindi gli ultimi due versi dimostrano anche il suo militante **antifascismo**.
### *Meriggiare pallido e assorto*
Il più antico della raccolta descrive una **sospensione assoluta** nella quale la vita si arresta nella sua **forma**:
- Il paesaggio è **arido e scabro** in cui si colgono echi *dannunziani*, ma che non hanno nulla a che fare con il suo *panismo*, proponendo al contrario un'**assoluta aridità** come emblema di una **esistenza desolata e svuotata**. È anche **chiuso in sé stesso**, un *mezzo* verso un qualcosa di **inconoscibile**.
- I due versi conclusivi esprimono la **condizione di chiusura nella prigione esistenziale** e l'impossibilità di **giungere alla verità**.
- Si trova qui l'applicazione dei principi della [[#*Non chiederci la parola*|lirica precedente]] con molti suoni aspri ed è presente il frequente uso del ***correlativo*** nell'enumerazione di oggetti.
### *Spesso il male di vivere ho incontrato*
Si ritrova il perfetto utilizzo del *correlativo*:
- Nella prima strofa rende **concreto il *male di vivere***, avendolo ***incontrato*** e oggettivandolo (*era*) con **forme metaforiche e analogiche** che rimandano al **tormento soffocato**, all'**arsura che si sgretola**, all'**accasciamento pesante**, rovesciando le aspettative **gioiose** che i tre oggetti (*rivo, foglia, cavallo*) spesso indicano.
- In opposizione a tale male, nella seconda strofa si manifesta l'**atteggiamento di distacco** e di ***Indifferenza*** (che richiama la *Provvidenza*) descritta con un parallelismo da tre suoi **emblemi** (*statua, nuvola, falco*).
## *Le occasioni* (1939)
Anche se allude ad occasioni biografiche, i riferimenti ad essi sono **impliciti**, portando all'estremo la ***poetica degli oggetti***, eliminando ogni dualismo *lirica-commento* e lasciando solo l'***oggetto* coi suoi significati**. Avvicinandosi sempre più ad *Eliot*, si registra un **netto innalzamento stilistico** in favore di un **registro elevato e mono-linguistico** (*ermetico*). Questa nuova poetica deriva dall'inserimento nel **gruppo fiorentino** le cui posizioni erano ispirate ad un **culto umanistico** della letteratura, che diveniva ora **elitaria**, lasciando cadere ogni precedente **comunicatività poetica**.

Tale concezione della *religione della cultura* si proietta nell'**immagine sublimata della *donna-angelo*** (***Clizia***) capace di indicare una **via di salvezza** dall'inferno quotidiano. Altre donne che compaiono sono segnate da un **destino di irrequietudine e fuga**, mentre ***Arletta*** è la fanciulla **morta** attorno cui si addensano le memorie di un ***passato felice ma irrecuperabile***. Tutte queste donne sono in realtà **proiezioni delle inquietudini del poeta** e si contrappongono alla *Beatrice donna-angelo* che equivale ad un'**alternativa all'esistente**.

Si presenta quindi sia una **condizione esistenziale imprigionata nell'eterno ritorno** su cui incombe la guerra, sia l'**attesa dell'epifania luminosa della donna-angelo**. La cultura e l'intelligenza sono **impotenti di fronte le follie belliche**, ma solo coloro che dominano il corso degli eventi avranno la **possibilità di salvezza**.
#### *Non recidere, forbice, quel volto*
Esprime l'angoscia per la memoria che **non riesce a conservare l'immagine dell'amata**:
- Lo svanire del **ricordo** è come una **ferita esistenziale** espressa per immagine (*forbice che taglia, il freddo che raggela, l'albero che scrolla da se il fango*).
- La *nebbia* contrasta con le **azioni nitidi** (*taglio*) che cancellano **nettamente** i ricordi.
- L'esperienza dolorosa è resa anche **usando suoni aspri** e **paranomasie**.
### *La casa dei doganieri*
Ripropone il tema della memoria iniziando come l'*A Silvia* di Leopardi, però **rovesciandolo**:
- Se Leopardi si augura che Silvia ricordi, la fanciulla montaliana **non può più ricordare**, concretizzando questa desolazione nella ***casa dei doganieri***, un tempo luogo di una memoria felice, ora segnata dall'**abbandono**.
- La donna nel passato era ridente, ma il poeta si sofferma sul **diverso presente**, nel quale è segnata da un'**interiorità irrequieta**.
- Senza la memoria, si rimane **prigionieri nel tempo che ritorna su se stesso**, non esistendo più certezza per il futuro.
- Tenta di cercare un *varco*, in questo caso il ***punto d'orizzonte*** dove si accende la luce di una nave, ma la **speranza** è spenta dall'***infrangersi sempre uguale sugli scogli*** e in questo *immoto andare* non si distingue più chi vive e chi no.
- Ricorda gli *Ossi* perché il **motivo biografico è esplicito**, ma la prevalenza degli *oggetti* è netta e la loro desolazione è **proiezione dell'*io lirico***.
## *La bufera e altro* (1956)
Nasce dalla **tragedia della guerra** e dalla **delusione per il trionfo definitivo della società massificata** (DC e PCI), prospettando anche la **catastrofe atomica**. Allo scenario storico si associa la **lontananza da Irma** e il nuovo amore per ***Maria Luisa Spaziani***.

Ritorna la figura della **donna-angelo** che si carica di **valori cristiani** come la possibilità di essere una **salvezza per tutti**, ma non può ed è costretta a **fuggire nell'*oltrecielo***. Si verifica allora una **svolta** che **recupera l'infanzia ligure con la *memoria*** e che **rivaluta la vitalità istintuale** dell'adesione alla pura biologicità. Si impone la figura di **Volpe** che alla **sublimazione di Clizia** sostituisce l'**eros** proponendosi come un'**anti-Beatrice**, e anche la figura di **Mosca**, la moglie.

L'ultima parte della raccolta, ***Conclusioni provvisorie***, comprende **due poesie politiche**:
- ***Piccolo testamento***: il poeta proclama la sua **estraneità alle due *chiese* del suo tempo** (DC e PCI) profilando anche una possibile **apocalisse bellica** che pone fine all'umanità.
- ***Sogno del prigioniero***: traendo ispirazione dagli **orrori dei regimi totalitari** tratta del prigioniero in **attesa della tortura**, che però allude ad una **condizione di prigionia *esistenziale*** da cui si può uscire solo con il **sogno**, concludendo l'**impossibilità della poesia**. Non scriverà versi per 12 anni.

Proseguendo con un'intonazione **elevata** tuttavia si orienta verso un **maggiore plurilinguismo**, inserendo elementi **prosastici, tecnici e dialettali**.
****
# Collegamenti
DANTE CON CACCIAGUIDA (medioevo certezza, novecento no)
**Arte**: [[Metafisica]] (pittura immobile nel nulla)
**Filosofia**: [[Friedrich Wilhelm Nietzsche#Il nichilismo|Nietzsche]] (nichilismo, eterno ritorno), [[Schopenhauer]] (eterno ritorno)
**Fisica**:
**Inglese**:
**Italiano**:
**Latino**: [[Lucio Anneo Seneca]] (indifferenza stoica come antidoto al male di vivere)
**Matematica**:
**Scienze**:
**Storia**:
#TODO testi e collegamenti
