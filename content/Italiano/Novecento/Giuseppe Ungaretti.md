# Biografia (Alessandria d'Egitto, 1888 - Milano, 1970)
**1890**: Il padre, **lucchese** come la madre, muore nei lavori per il Canale di Suez.
**1905**: Frequenta l'**Ecole Suisse Jacot** leggendo letteratura contemporanea, lasciando in lui un paesaggio **fantastico e irreale** che comparirà nei suoi versi
**1912**: Si reca a **Parigi** dove frequenta la Sorbona, approfondisce [[Simbolismo e Decadentismo]] e frequenta gli ambienti di **avanguardia**.
**1914**: Conosce i [[Futurismo letterario|futuristi fiorentini]] e pubblica le prime poesie su ***Lacerba***. Entusiasta della [[Prima Guerra Mondiale|guerra]], si arruola come **volontario in un reggimento di fanteria** e viene inviato sul **Carso** dove inizia a comporre poesie.
**1920**: Alla fine del conflitto ritorna a **Parigi** dove si sposa con ***Jeanne Dupoix***.
**1921**: Si trasferisce a **Roma** e **aderisce al [[Fascismo|fascismo]]**, convinto che la **dittatura rafforzerà la solidarietà nazionale**.
**1936**: Divenuto uno dei **più noti e prestigiosi intellettuali italiani** la cui poesia darà i natali all'**ermetismo**, ricopre la **cattedra di Letteratura italiana** presso l'**Università di San Paolo in Brasile**.
**1942**: Rientrato in italia, insegna **Letteratura italiana contemporanea** a **Roma** e viene nominato **accademico d'Italia**.
**1937**: La morte del fratello e del figlio insieme alle vicende della [[Seconda guerra mondiale]] maturano in lui una **nuova e dolorosa consapevolezza** che caratterizza le raccolte del secondo dopoguerra.
**1969**: Con Mondadori pubblica ***Vita d'un uomo. Tutte le poesie*** come un testamento spirituale, data la sua morte l'anno successivo.
****
# Ideologia
- **Letteratura e vita sono *strettamente connesse fra loro***, e la prima ha un ruolo privilegiato perché **svela il senso nascosto delle cose**
- La poesia deve ***illuminare l'essenza stessa della vita*** ed ha un significato **magico ed esoterico**, spingendola al limite dell'inconoscibile.
- Il poeta è ***sacerdote della parola*** che riesce a cogliere i **nessi segreti** delle cose.
- La vita viene ***illuminata* dall'intuitività poetica**.
- La parola ha valore di ***improvvisa e folgorante illuminazione*** in cui si raggiunge la totalità dell'essere.
****
# Stile
Se le prime liriche erano **discorsive**, dalla prima raccolta si trovano molte **novità formali**:
- ***Estrema riduzione della frase*** alle funzioni essenziali, verso una **capacità di sintesi della poesia** attraverso l'***analogia***, processo che va ***oltre la simbologia e le metafore*** (collegamenti *analitici*, *superficiali* e *lenti*) riuscendo a **mettere in contatto immagini lontane** (*rapidamente*), superando la **distanza tra *memoria* (realtà storica) e *innocenza* (realtà superiore e divina)**.
- ***Parole in libertà*** futurista, di cui però **rifiuta il movimento caotico**.
- ***Valore evocativo della parola*** simbolista, isolandola nella sua **purezza assoluta**.
- ***Distruzione del verso tradizionale*** in favore dei **versi liberi brevi**.
- ***Stile nominale*** come espressione di una sintassi semplice.
- ***Assenza di punteggiatura*** per isolare la parola.
- ***Sistema mono-linguistico*** che adotta termini **leggeri** e trasferisce la realtà su un piano di **risonanze metafisiche e spirituali**.

Nella seconda raccolta si ha il ***recupero delle strutture sintattiche e della metrica*** frutto di una rilettura attenta di Petrarca e [[Giacomo Leopardi|Leopardi]] dai quali ricava anche la **riflessione sul tempo**. ***La prima lirica doveva distruggere il verso per ricomporlo nella seconda***.

****
# Opere
Oltre ad alcune prose, e all'attività di **traduttore**, ritroviamo molte raccolte poetiche:
- ***Il porto sepolto*** (1916): comprende le liriche del Carso.
- ***Allegria di naufragi*** (1919): comprende tutte le liriche della guerra.
- ***L'allegria*** (1931): unione delle due raccolte.
- ***Sentimento del temo*** (1933): datano dal 1919 in poi.
- ***Il dolore*** (1947), ***La terra promessa*** (1950), ***Un grido e paesaggi*** (1961): liriche del secondo dopoguerra che scaturiscono anche dai lutti familiari.
## *Il porto sepolto* (1916)
Prima raccolta poetica, il titolo allude a `ciò che segreto rimane in noi, indecifrabile` e deriva dalle **origini perdute di *Alessandria d'Egitto***, delle quali rimane solamente un ***porto in fondo al mare***. Metaforicamente rappresenta il ***segreto della poesia***.
## *Allegria di naufragi* (1919)
Seconda raccolta, il titolo è **ossimorico**, rappresentando l'***esultanza d'un attimo*** che deriva dalla **morte da scongiurare** all'***effetto distruttivo della stessa*** che tutto consuma.
## *L'allegria* (1931)
Unione delle due precedenti è divisa in **cinque sezioni**:
- ***Ultime*** (**1914 - 1915**): testi della fase precedente, ripudiati.
- ***Il porto sepolto*** (**1915 - 1916**): prime liriche di guerra.
- ***Naufragi*** (**1916 - 1917**): rimanda al titolo della seconda raccolta.
- ***Girovago*** (**marzo - luglio 1918**): liriche sul viaggio.
- ***Prime*** (**1919**): prelude la stagione poetica successiva.

Si considera un'**autobiografia *trasfigurata***, nella quale i singoli eventi assumono il valore di un'**esperienza *universale***, nella quale l'***uomo incontra la verità della sua esistenza***:
- Legati all'**infanzia e adolescenza del poeta** si trovano i temi del **nomadismo** e dell'**estraneità**.
- L'**esperienza del fronte** produce liriche **crude e sofferte** ma stabilisce un **contatto con la sua gente** e afferma la sua **ritrovata identità**, costringendo però a vivere nel **precario confine fra la vita e la morte**, dove ogni cosa può **rovesciarsi dialetticamente e sparire**, traducendosi nella ***poetica dell'attimo***.
- Il **viaggio** è una presenza della **morte sempre latente** che si ritrova nella lirica *Preghiera* che chiude il componimento richiamandosi alla canzone petrarchiana alla Vergine.
### *In memoria*
> [!info]- Testo
> *Locvizza, il 30 settembre 1916*
>
> Si chiamava  
> Moammed Sceab
> 
> Discendente  
> di emiri di nomadi  
> suicida  
> perché non aveva più  
> Patria  
> Amò la Francia  
> e mutò nome
> 
> Fu Marcel  
> ma non era Francese  
> e non sapeva più  
> vivere  
> nella tenda dei suoi  
> dove si ascolta la cantilena  
> del Corano  
> gustando un caffè  
> 
> E non sapeva  
> sciogliere  
> il canto  
> del suo abbandono
> 
> L’ho accompagnato  
> insieme alla padrona dell’albergo  
> dove abitavamo  
> a Parigi  
> dal numero 5 della rue des Carmes  
> appassito vicolo in discesa.  
> 
> Riposa  
> nel camposanto d’Ivry  
> sobborgo che pare  
> sempre  
> in una giornata  
> di una  
> decomposta fiera
> 
> E forse io solo  
> so ancora  
> che visse

Apertura della prima raccolta, introduce il **tema dell'esilio** ovvero la **perdita di ogni punto di riferimento** che la poesia deve **sanare**:
- Il **suicidio** ha la stessa **valenza liberatoria** della **poesia**. Il tono **dolente e distaccato** si rispecchia nel **ritmo spezzato e sillabato**.
- La scelta di **isolare alcune parole** determina una frammentazione che traduce l'**insanabile contraddizione tra *aspirazione all'assoluto* e *concreta precarietà della vita***.
- La lunghezza variabile si adegua all'**andamento della vita** e al carattere **autobiografico** e **cronachistico** che però pone infine l'accento sullo **sfiorire della vita**.
### *Veglia*
> [!info]- Testo
> *Cima Quattro, il 23 dicembre 1915*
> 
> Un'intera nottata  
buttato vicino  
a un compagno  
massacrato  
con la sua bocca  
digrignata  
volta al plenilunio  
con la congestione  
delle sue mani  
penetrata  
nel mio silenzio  
ho scritto  
lettere piene d'amore  
  >
>Non sono mai stato  
tanto  
attaccato alla vita

Scritta al fronte, consta di due strofe:
- La prima (13 versi) è un **unico fluire del discorso poetico** che insiste sulla **crudezza della situazione** e si generalizza alla ***crudeltà della guerra*** con l'utilizzo di **partici passati** che sono sia **struttura portante** che **rima**. Nei versi 12-13 si ha un **rovesciamento alla riscoperta dell'*amore***.
- La seconda (3 versi) ribadisce le **ragioni dell'attaccamento alla vita** che nascono dalla **morte** come riaffermazione della **propria esistenza**.
### *I fiumi*
> [!info]- Testo
> _Cotici, il 16 agosto 1916_
>
>Mi tengo a quest’albero mutilato  
Abbandonato in questa dolina  
Che ha il languore  
Di un circo  
Prima o dopo lo spettacolo  
E guardo  
Il passaggio quieto  
Delle nuvole sulla luna
>
>Stamani mi sono disteso  
In un’urna d’acqua  
E come una reliquia  
Ho riposato
>
>L’Isonzo scorrendo  
Mi levigava  
Come un suo sasso  
Ho tirato su  
Le mie quattro ossa  
E me ne sono andato  
Come un acrobata  
Sull’acqua
>
>Mi sono accoccolato  
Vicino ai miei panni  
Sudici di guerra  
E come un beduino  
Mi sono chinato a ricevere  
Il sole
>
>Questo è l’Isonzo  
E qui meglio  
Mi sono riconosciuto  
Una docile fibra  
Dell’universo
>
>Il mio supplizio  
È quando  
Non mi credo  
In armonia
>
>Ma quelle occulte  
Mani  
Che m’intridono  
Mi regalano  
La rara  
Felicità
>
>Ho ripassato  
Le epoche  
Della mia vita
>
>Questi sono  
I miei fiumi
>
>Questo è il Serchio  
Al quale hanno attinto  
Duemil’anni forse  
Di gente mia campagnola  
E mio padre e mia madre.
>
>Questo è il Nilo  
Che mi ha visto  
Nascere e crescere  
E ardere d’inconsapevolezza  
Nelle distese pianure
>
>Questa è la Senna  
E in quel suo torbido  
Mi sono rimescolato  
E mi sono conosciuto
>
>Questi sono i miei fiumi  
Contati nell’Isonzo
>
>Questa è la mia nostalgia  
Che in ognuno  
Mi traspare  
Ora ch’è notte  
Che la mia vita mi pare  
Una corolla  
Di tenebre

La poesia della **consapevolezza** che dimostra una **raggiunta identità tramite la *memoria*** e una piena **coscienza di sé**, chiarendo a se stesso il suo **percorso esistenziale**:
- L'acqua è **simbolo vitale** ed è descritta dai fiumi che segnano la **vita del poeta**, il **Serchio** che bagna **Lucca**, il **Nilo** della sua **infanzia egizia**, la **Senna** della sua **adolescenza parigina** e l'**Isonzo** della sua **maturità in guerra**.
- Il carattere autobiografico è sottolineato dalla **prima persona**, ma si carica anche di **religiosità** (urna, reliquia) con molte **analogie** (scorrere del fiume = trasformazione e purificazione, sasso = congiungimento con la natura, quattro ossa = rinascita, acrobata sull'acqua = richiamo a Gesù e al battesimo) che portano il poeta a sentirsi **partecipe della vita e in armonia con il creato**.
- L'anafora dei pronomi dimostrativi mostra la forza dell'**immaginazione** e il **paesaggio notturno** che incornicia la scena trasmette un senso di **inquietudine**.
### *San Martino del Carso*
> [!info]- Testo
> *Valloncello dell’Albero Isolato il 27 agosto 1916*
> 
> Di queste case 
non è rimasto  
che qualche  
brandello di muro
>
>Di tanti  
che mi corrispondevano  
non è rimasto  
neppure tanto  
Ma nel cuore
>
>nessuna croce manca  
È il mio cuore  
il paese più straziato

Mostra la **desolazione** e la **distruzione** che la guerra provoca:
- Nella prima parte descrive le **macerie di una città** con aggettivi relativi alla sfera **umana**.
- Nella seconda si sposta per analogia ai **compagni caduti**, dei quali però **non è rimasto niente**, se non la **memoria di chi resta** che rende il cuore un **cimitero di croci** e lo considera il **paese più straziato** dal conflitto, perché non potrà mai riprendersi.
- Il linguaggio è **comune** con una **simmetria** sia nelle **parole** (chiasmo 2-3-6-7) sia nella **misura delle strofe** e dei **versi** (distici quaternario + settenario = endecasillabo).
### *Mattina*
> [!info]- Testo
> *Santa Maria La Longa, 26 gennaio 1917*
> 
> M'illumino
> d'immenso

L'**esito estremo della sintesi poetica** che cerca di giungere all'assoluto:
- Solo **due ternari**, il primo **sdrucciolo**, **quattro parole**, delle quali **due monosillabiche tronche**.
- Il **poeta appare intensamente brillante**, partecipando alla **vita del tutto** in un'unione di **finito** e **infinito**, mostrando una sensazione di **pienezza di vita**.
## *Sentimento del tempo* (1933)
Contenenti le poesie del primo dopoguerra, rappresentano un **mutamento di prospettiva** e appaiono come il ***secondo tempo d'esperienza umana***:
- Se nell'*Allegria* mirava a fissare l'**attimo della *folgorazione***, percependo il tempo come **discontinuo**, nella nuova lirica invece lo sente come ***durata***, causa del **divenire**.
- Queste liriche rinviano a **Roma**, considerato **luogo della memoria** per gli **antichi splendori** presenti come resti monumentali e per la **presenza barocca** che simboleggia un **senso acuto** del trascorrere del tempo legato al **sentimento cupo di morte**.
- Si sviluppa la **poesia delle metamorfosi del tempo** che porta alla concezione della **vita come creazione e distruzione continua**.
- È forte la presenza di **divinità della mitologia** che fanno **riemergere il passato** e colmano il **vuoto barocco**.
- I temi del **viaggio**, dell'**amore-morte**, dell'**esaltazione dei sensi** e della **tensione religiosa** che non si risolve mai e necessita un **perenne destino di espiazione**.
## *Il dolore* (1947)
Poesie scritte dopo la pubblicazione del *Sentimento*, si fanno voce del **tormento *personale*** (lutti familiari) e ***collettivo*** (seconda guerra mondiale). Alla stregua di un **diario poetico**, equivale ad un'immediata **confessione autobiografica**, simile al *Canzoniere* di Petrarca, nel quale dedica **due poesie al fratello** (*Tutto ho perduto*), **due sezioni al figlio** (*Giorno per Giorno*, *Il tempo è muto*) e infine **due sezioni alla guerra** (*Roma occupata*, *I ricordi*), trasformando la **tragedia *individuale* in *nazionale*** tramite immagini di **scenari apocalittici** che derivano dalla guerra.
## *La terra promessa* (1950)
Sono i **frammenti di un ampio progetto**, un **melodramma**che avrebbe rappresentato la vicenda di **Enea e Didone** con un **disegno allegorico** che riflettesse le tematiche di fondo della sua poesia.
## *Il taccuino del vecchio* (1961)
Comprende le poesie del periodo successivo alla *Terra promessa* ed è evidente **ideale rapporto di continuità** con essa, ma in un'ottica che **elimina la mitologia** e lascia spazio alla **prima persona del poeta** che tenta di offrire un **bilancio definitivo della sua vita**.
****
# Collegamenti
**Arte**: [[Astrattismo]] (oltre lo spazio come le liriche?)
**Filosofia**: [[Henri Bergson]] (tempo e durata)
**Fisica**: [[Teoria della relatività]] (dilatazione del tempo?)
**Inglese**: [[War Poets]] (esperienza prima guerra mondiale)
**Latino**: [[L'epica del 1° secolo#Marco Anneo Lucano|Lucano]] (la crudeltà della guerra)
**Matematica**:
**Scienze**: Il gas mostarda??
**Storia**: [[Prima Guerra Mondiale]] (Allegria), [[Fascismo]] (rapporto intellettuale-regime), [[Seconda guerra mondiale]] (Il dolore)
