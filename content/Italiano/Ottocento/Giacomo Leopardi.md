# Biografia (Recanati, 1798 - Napoli, 1837)
Primogenito del conte *Monaldo*, nacque in un borgo dello **Stato pontificio** in una famiglia della **nobiltà terriera marchigiana decaduta**. Il padre era **colto ma accademico**, di politica **reazionaria e conservatrice**, che fece crescere Giacomo in un ambiente **autoritario**.
- **1808-1815**: inizialmente istruito dai **precettori ecclesiastici**, non ebbe più che apprendere da loro e si rinchiuse nella biblioteca per ***sette anni di studio matto e disperatissimo***. Dotato di un'intelligenza precoce si formò una **vastissima cultura**, imparando latino, greco ed ebraico, conducendo **lavori filologici eccellenti**, componendo opere di **erudizione**, **traducendo** i classici e scrivendo **componimenti poetici**. La sua cultura è **arcaica e accademica** e la sua politica prettamente **reazionaria**.
- **1816**: si attua la conversione **al *bello***, abbandonando le minuzie filologiche in favore dei **grandi poeti** e della **cultura moderna romantica**. In particolare diventa amico di **Pietro Giordani**, classicista ma democratico, nel quale trova sia **affetto che guida intellettuale**.
- **1819**: l'apertura al mondo esterno matura in lui la necessità di **fuggire da Recanati**, ma viene scoperto e il sentimento del fallimento misto all'**impossibilità della lettura** per una malattia lo portano ad uno stato di **totale aridità** e al **nucleo del suo *pessimismo***. Questa crisi porta alla conversione al ***vero***, cioè dalla **poesia d'immaginazione alla filosofia**, e anche a **nuove sperimentazioni letterarie**.
- **1822**: riesce a **uscire da Recanati** e si reca a **Roma** da uno zio, ma l'ambiente letterario gli appare **vuoto e meschino**, desiderando il ritorno in terra natia.
- **1823**: tornato a Recanati si dedica alla **prosa** dato il periodo di **aridità interiore** che lo percorre.
- **1825**: l'editore milanese ***Stella*** gli offre un **assegno per delle collaborazioni** che gli offrono l'occasione di **lasciare la famiglia**, soggiornando a **Milano** e **Bologna**.
- **1827**: passando per **Firenze** entra in rapporto con ***Gran Pietro Vieusseux*** e gli intellettuali dell'*Antologia*, per poi recarsi a **Pisa** in un clima dolce che fa **tornare l'immaginazione**.
- **1828**: aggravatesi le sue condizioni di salute è costretto a **tornare a Recanati** per 16 mesi orribili, in **isolamento**.
- **1830**: accetta l'**offerta degli amici fiorentini** e lascia per sempre Recanati, stringendo **rapporti sociali più intensi** e partecipando nella **politica**. Inoltre sperimenta la **passione amorosa per *Fanny Targioni Tozzetti*** e l'amicizia con ***Antonio Ranieri***, napoletano con il quale convivrà fino alla morte.
- **1833**: stabilitosi a **Napoli** entra in polemica con l'**ambiente culturale cattolico** e muore.
# Pensiero
## L'infelicità dell'uomo
L'opera leopardiana si fonda su un **sistema di idee meditate e sviluppate** nello ***Zibaldone***. Al centro della riflessione si pone il **motivo pessimistico dell'*infelicità dell'uomo*** che viene individuato dalla *teoria del piacere*: identificando la **felicità = piacere sensibile e materiale**, comprende che l'uomo non desidera *un* piacere ma ***il piacere***, un piacere ***infinito*** in estensione e durata, e dall'impossibilità del **finito** di soddisfare questa richiesta, matura in lui un **desiderio inappagato** dal quale nasce il **senso di nullità di ogni cosa**.

L'uomo è quindi **infelice per costituzione**, ma la **natura, benigna** ha voluto dare all'uomo il **rimedio dell'immaginazione e delle illusioni**, con le quali l'uomo *fugge* dalla sua condizione: per questo motivi gli **uomini primitivi erano più vicini alla natura, come i fanciulli**, capaci di immaginare, mentre la **civiltà moderna**, con la ragione, ha **messo sotto gli occhi dell'uomo il vero**.
## Il pessimismo
La prima fase del pensiero è costruita sull'**antitesi natura-ragione, antico-moderno** e si caratterizza di un **pessimismo storico** che nasce dalla concezione di **progresso = spegnimento delle illusioni e incapacità di eroicità**, generando viltà e calcolo gretto. Dalla *critica alla società contemporanea* deriva un **atteggiamento titanico** che porta Leopardi, unico depositario dell'**antica virtù**, a **sfidare il fato**.

Ma la concezione della natura *benigna e provvidenziale* entra in crisi quando si rende conto che la **natura mira alla *conservazione della specie*** e per questo può anche ***sacrificare il singolo*** e generare sofferenza. Ne deduce che il **male è nella natura** e, dopo una fase intermedia di **dualismo natura-fato**, comprende che la **natura è un meccanismo cieco e indifferente alla sorte delle sue creature**, ma soprattutto **crudele** perché sofferenza e distruzione dell'essere sono **essenziali**. Diventa una concezione **meccanicistica e materialistica** nella quale l'**uomo non è *colpevole* ma *vittima***, portando alla identità tra **fato e natura**. Se prima l'infelicità era *assenza di piacere*, ora è **materialistica e dovuta ai mali esterni** a cui nessuno può sfuggire.

Subentra quindi il **pessimismo cosmico** per il quale l'**infelicità è *eterna e immutabile***, non più relativa al contesto storico, da cui deriva l'**abbandono dell'utile e del titanismo**, poiché ogni lotta è vana in favore di un **atteggiamento contemplativo e distaccato**, il cui ideale è il ***saggio stoico***, non più l'*eroe antico*.
## La poetica del *vago e indefinito*
La *teoria del piacere* è il **punto di partenza della poetica leopardiana**: se il piacere è irraggiungibile, l'uomo può **trovare piaceri infiniti nell'*immaginazione***, la quale costituisce l'**alternativa alla realtà vissuta di [[Arthur Schopenhauer#Il pessimismo cosmico|infelicità e noia]]** e viene stimolata da ciò che è ***vago e indefinito***, formulando una ***teoria della visione*** e una ***teoria del suono*** che spiegano quali aspetti abbiano questa **potente forza suggestiva**. Il *vago e indefinito* consiste nel ***bello poetico*** che si manifesta con immagini che **ricordano la nostra infanzia**, avendoci affascinato da *fanciulli*: la **poesia è il *recupero della visione immaginaria della fanciullezza attraverso la memoria***.

Osserva che gli antichi erano i *maestri del vago* perché erano **imaginosi come fanciulli**, mentre i **moderni hanno *perduto tale capacità***: ripropone dunque la distinzione delle *due poesie* di [[Romanticismo e idealismo#Ricerca dell'armonia|Schiller]]. Pur conscio di appartenere all'età *priva d'immaginazione* e consapevole dell'*infelicità cosmica*, **non rinuncia alle illusioni**. 
## Il *classicismo romantico*
La teoria del *vago e indefinito* è necessaria per comprendere la **posizione di Leopardi di fronte alla *polemica classicisti-romantici***:
- da un lato, si trova d'accordo con la **critica al classicismo accademico e all'imitazione**, alla ripetitività della mitologia e alla **rigidità delle regole classiche**
- dall'altro, **rimprovera l'artificiosità retorica romantica** verso lo strano e l'orrido, nonché il l'**aderenza al vero che spegne ogni immaginazione**

Leopardi è dunque un ***classicista romantico*** (modelli *classici* con uno *spirito romantico*), liberandosi dalla concezione delle due correnti come *antitetiche*. Da questa concezione discende che Leopardi **privilegi la lirica = espressione immediata dell'io e dei sentimenti**, contrapponendosi alla scuola lombarda dell'*utile*, vicina alla **poesia romantica europea** dalla quale si *separa per la concezione materialistica* ma è unita dall'**enfasi sul sentimento**. Inoltre, mentre la poesia romantica europea è *metaforica e figurata*, quella leopardiana è **classicheggiante** e risponde ad una visione connessa al **materialismo**.
# Opere
## Lettere e autobiografia
Rimangono molte lettere **personali, non per la pubblicazione**:
- a ***Giordani***: si ritrova un **giovanissimo Leopardi** che pativa la **chiusura e l'isolamento** in una società nobiliare **gretta e ottusa** e in una famiglia **chiusa** che trova in Giordani qualcuno a cui **confessare i propri *tormenti interiori*** ma anche le proprie ***idee letterarie*** ricevendo consigli che lo aiutavano a **sopportare la solitudine**
- al **fratello *Carlo***: legato con lui dall'infanzia, raccontava le sue **esperienze**
- alla **sorella *Paolina***: trovava in lei un ***alter ego***, un'anima sensibile alla quale confidare le sue **vicende più intime** come il **ritrovamento dell'immaginazione a Pisa**
- al **padre**: vi è **difficoltà** nel rapporto, lasciando trasparire sia il **bisogno di affetto** che l'**irreparabile distanza**
- a ***Monti, Visseux, de Sinner***: riferite a **letterati importanti dell'epoca** sono dedicate alla **comunicazione personale e privata**.

È suo anche un tentativo di **romanzo autobiografico** su modello del *Werther* e dell'*Ortis*, ***Storia di un'anima***, per il quale accumulò **appunti disordinati** di esperienze passate che si susseguono come in un **flusso di coscienza ininterrotto**, molto moderno.
## *Canti* (1831, 1835, 1845)
Il titolo rimanda al **carattere lirico** di queste poesie e anche l'unione di **generi poetici diversi**. La produzione poetica si divide in **quattro fasi**:
- ***Canzoni*** (1816-1819): di impianto **classicistica** riproducendo lo schema metrico della **lirica ducentesca** con influenze di **Alfieri e Foscolo**:
	- le prime cinque affrontano una **tematica civile** (1818-1821), fondate sul **pessimismo *storico*** che anima gli **spunti polemici contro il presente corrotto**
	- altre affrontano il **tema del titanismo eroico**, trattando di **personaggi antichi suicidi** (*Bruto* e *Saffo*), trasfigurando nel **pessimismo *cosmico***
	- altre ancora sono una **rievocazione delle *favole antiche***, perse dai moderni
- ***Idilli*** (1819-1821): diversi dalle *Canzoni* per i **temi autobiografici** e per il **linguaggio colloquiale e limpido**, il termine significa ***quadretto*** e deriva da *Teocrito*. Originariamente relativo alla **brevità dei testi**, divennero poi sinonimo di **episodi in ambienti pastorali idealizzati**, ma per Leopardi sono ***espressione di sentimenti e affezioni del suo animo***, volendo rappresentare i **momenti essenziali della sua interiorità**:
	- ***Infinito***: assomiglia ad un **quadretto classico** ma è lo spunto di una **meditazione lirica sull'*idea di infinito* creato dall'immaginazione** a partire dai sensi
	- ***Alla luna***: affronta il tema della **ricordanza** che **abbellisce il reale**, nonostante l'angoscia che pervade il reale
	- ***La sera del dì di festa***: partendo da un **notturno lunare** trapassa all'**infelicità umana** e infine alla **meditazione sul tempo che cancella tutto**
	- ***La vita solitaria***: la descrizione del paesaggio culmina nell'**annullamento dell'io in una contemplazione della natura**
	- ***Il sogno***: colloquio con una **fanciulla morta** e affronta il tema della **giovinezza spezzata**.
- ***Grandi idilli*** (1828-1830): dopo il **silenzio poetico** e il passaggio al ***pessimismo cosmico*** che porta all'**abbandono del titanismo** e la disposizione **ironica verso la realtà**, con il soggiorno a Pisa si assiste ad un **risorgimento della vecchia immaginazione**. Tuttavia, anche se percorsi da quelle **immagini giovanili**, sono anche accompagnate dalla continua **consapevolezza del dolore e della morte**, richiamando il ***vero***: assorbe in poesia l'**atteggiamento delle *Operette morali*** che porta ad un **linguaggio più misurato** e ad uno stile di **endecasillabi e settenari senza schema**.
- ***Ciclo di Aspasia*** (1831-1834): nasce dalla **delusione amorosa per *Tozzetti*** e ricorda il nome dell'*etera amante di Pericle*, consiste in una **poesia nuda e severa di puro pensiero** con un **linguaggio aspro e anti-musicale**.
- ***Polemica contro l'ottimismo*** (1834-1836): con il trasferimento a Recanati, si misura un **rapporto con le correnti ideologiche del tempo**. Contro **tutte le correnti che esaltavano il progresso** profetizzando un *miglioramento indefinito* dell'uomo e contro le **tendenze spiritualistiche e neo-cattoliche** sosteneva **concezioni pessimistiche che escludono ogni miglioramento della condizione umana** e un **materialismo ateo** che nega qualunque realtà oltre il concreto. Tuttavia, nella ***Ginestra*** esprime la possibilità di **progresso fondato sul suo ottimismo**, descrivendo una **società utopica** che spinga gli uomini ad **unirsi in *social catena* contro le minacce della natura**. La poetica è ormai **anti-idillica**, molto più legata ai **significati simbolici**.
## *Operette morali* (1824 - 1827)
Sono **prose di argomento filosofico** che hanno lo scopo pratico di **scuotere la *patria* e il suo *secolo*** (per questo *morali*). Il diminutivo rappresenta la scelta di un **tono più lieve che faccia leva appunto sul *ridicolo* e sull'*ironia*** ma anche la **profonda sostanza intellettuale**. L'opera era già presente nell'**antichità** con dei **dialoghi di *personaggi mitici o favolosi***, oppure ***storici* mescolati con *esseri bizzarri***. In alcune opere l'interlocutore è la **proiezione di leopardi Stessa**, in altre prevale la forma **narrativa**, altre sono **prose liriche** o raccolte di **aforismi** e **discorsi**.

Risulta così la **varietà dell'invenzione fantastica** di Leopardi che spazia tra miti, allegorie, paradossi che si concentrano sull'**impossibilità del piacere**, la **noia**, e con lo sguardo **lucido di dominio intellettuale e distacco ironico**.