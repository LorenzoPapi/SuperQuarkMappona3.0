# Sintesi del pensiero
La riflessione di Freud nasce dall'**analisi dell'isteria** e sfocia nella realizzazione che l'**uomo non è al corrente dei suoi processi psichici** (quindi all'esistenza dell'***inconscio***).
I caratteri principali sono:
- definizione della ***psiche*** come un'**unità dinamica e complessa** divisa in ***Es***, ***Super-io*** e ***Io***
- il primato della **sessualità** come **fonte di desiderio** e teoria della ***sessualità infantile***
- concezione dei ***sogni***, dei lapsus e dell'***arte*** come **vie d'accesso** all'***inconscio***
- religione come **proiezione psichica** e civiltà come **necessità per la conservazione**
# L'origine della psicoanalisi
La medicina ottocentesca si muoveva in un **orizzonte teorico positivistico-materialistico** che interpretava i **disturbi della personalità** in chiave **somatica**, non considerandoli degni di nota data la mancanza di **lesione organica**. Ciò nonostante, un gruppo di medici si dedicò all'**isteria**: il medico ***Charcot*** era giunto a usare l'**ipnosi** come terapia, riuscendo a controllare i sintomi; ***Breuer*** la utilizzava per **richiamare alla memoria avvenimenti penosi dimenticati**.
Particolarmente interessante fu il caso di ***Anna O.*** (*Bertha Pappenheim*), paziente di Breuer che manifestava un'**acuta idrofobia** come sintomo isterico: durante l'ipnosi, il medico scoprì un **episodio dimenticato legato all'acqua** (il cane della governante, ostile a lei, beveva da un bicchiere) e l'avere portato nuovamente alla coscienza della donna l'episodio portò alla **scomparsa dei sintomi**. In questo modo, Freud e Breuer costituirono il ***metodo catartico*** che consiste in una ***ab-reazione*** capace di **liberare il malato**.
Da questo caso si origina la **riflessione autonoma di Freud**: si convince che i **sintomi psichici** sono ***psicogeni*** che derivano da **conflitti tra forze psichiche** che operano all'****insaputa del soggetto*** in un luogo profondo della psiche detto ***inconscio***. Tale scoperta segna l'atto di nascita della ***psicoanalisi*** che indica sia la **terapia** sia la **teoria psicologica**.
## La psiche
Prima di Freud, si riteneva che **psiche = coscienza**: per Freud invece molta della *vita mentale* si svolge all'infuori di essa. Dunque l'*inconscio* è la **realtà primaria della psiche** di cui il **conscio è la manifestazione visibile** e viene scelto come punto da cui osservare l'uomo. Inizialmente viene diviso in:
- ***preconscio***: comprende i ricordi che possono **diventare consci con l'attenzione**
- ***rimosso***: comprende quelli che rimangono rimossi a causa di una forza detta **resistenza** e vi si può accedere solo con apposite tecniche

Così la psiche diventa un'**unità complessa e dinamica** costituita da **"luoghi"** ognuno con la sua funzione, portando Freud ad elaborare due ***topiche***:
1) quella dei ***sistemi*** (elaborata nell'***Interpretazione dei sogni***, 1900) di **conscio, preconscio, inconscio**
2) quella delle ***istanze*** (1920) di **Es, Io e Super-io**

Seguendo la seconda topica:
- l'***Es*** è il **polo pulsionale**, ovvero la **forza impersonale e caotica** che costituisce la **matrice originaria della nostra psiche** che obbedisce unicamente all'**inesorabile principio del piacere**, vivendo all'infuori delle categorie kantiane e **ignorando la logica**
- il ***Super-io*** è la **coscienza morale**, ovvero l'**insieme delle proibizioni** instillate nell'individuo nei **primi anni di vita** (coincide con la *[[Friedrich Wilhelm Nietzsche#*Al di là del bene e del male*|moralità nietzscheana]]*)
- l'***Io*** è la **personalità**, ovvero la **forza organizzatrice** che deve regolare i suoi ***tre padroni severi*** (Es, Super-io e mondo esterno)

Il rapporto tra l'*Io* distingue la **normalità** dalla **nevrosi**. L'individuo **normale** riesce a **padroneggiare la situazione**: "fornisce parziali **soddisfazioni all'*Es***, senza violare gli **imperativi del *Super-io***" (Musatti); tuttavia, se l'*Es* ha il sopravvento su un *Super-io* troppo **debole**, l'individuo assume atteggiamenti **asociali e proibiti**; al contrario invece un *Super-io* troppo **rigido** provoca la **rimozione** e le istanze dell'*Es* divenute **inconsce** si manifestano come **sintomi nevrotici**.
## Accedere all'inconscio
Inizialmente, Freud pensò di usare l'ipnosi, ma data la sua inefficienza optò per un suo metodo: le **associazioni libere**. Lasciando rilassare il malato, lo pone nella condizione di **abbandonarsi al corso dei suoi pensieri** e, invitandolo a **parlare a ruota libera**, il medico annota le frasi, anche senza senso, pronunciate da lui sperando che la loro **analisi** faccia emergere **catene associative** guidate dalle esperienze rimosse. Tale metodo incontra però forti **resistenze concrete** che possono essere superate solo con uno **sforzo solidale** di **paziente** e **psicoterapeuta**, fra i quali si instaura un legame detto ***transfert*** (*traslazione*): il paziente *trasferisce* sul medico vari **stati d'animo** provati nei confronti dei **genitori**, implicando un **attaccamento amoroso verso il medico** che lo porta a cercare la sua approvazione trasmettendogli le sue **emozioni più profonde**.
### *L'interpretazione dei sogni* (1900)
Considerata pari all'*Origine della specie* per importanza, mostra che la **via per conoscere l'inconscio** è il ***sogno***, ritenendolo l'**appagamento camuffato di un desiderio rimosso**. Nei sogni Freud distingue il **contenuto manifesto** (la scena **ricordata** al risveglio) e quello **latente** (insieme delle tendenze che la **originano**): la necessità di ***censurare*** questi desideri deriva dal ***Super-io*** che li considera **inaccettabili**. L'**interpretazione psicoanalitica** serve a ripercorrere a ritroso la **traslazione del contenuto latente in quello manifesto**.
### *Psicopatologia della vita quotidiana* (1901)
In quest'opera, Freud prende in esame gli **atti mancati** (lapsus linguistici, dimenticanze, incidenti): solitamente attribuiti al **caso**, per il medico sono invece causa di un **determinismo psichico** e, in particolare, **manifestazioni camuffate dell'inconscio**. Tale idea risulta comprensibile **lapsus linguistici** (*spogliatezza* invece che *spigliatezza* dell'attrice) e viene applicata anche ai **sintomi nevrotici**. Successivamente scoprirà che i desideri rimossi sono sempre di **natura sessuale**, che diventa centro della sua ricerca.
## La sessualità
Prima di Freud, era identificata con la **genitalità** cioè con l'atto della procreazione, ma in tal modo dovrebbe `mancare nell'infanzia, subentrare durante la pubertà, esprimersi in fenomeni di attrazione irresistibile esercitata da un sesso sull'altro ed avere come meta solo l'unione sessuale`; se ciò fosse vero, alcuni fenomeni rimarrebbero inspiegati:
- la **sessualità infantile**, messa al centro di molti suoi studi
- la **sublimazione**, cioè trasferire la **sessualità su oggetti non sessuali**
- la **perversione**, l'attività sessuale che ha **rinunciato al fine produttivo**

Così Freud amplia la sessualità riconducendola ad un'**energia** detta ***libido*** che migra fra varie zone **erogene** durante lo sviluppo dell'individuo.
Respingendo l'immagine del bambino come *angioletto asessuato*, lo considera un ***essere perverso polimorfo***, cioè che può perseguire **piacere a sé stante** in **molti modi** (cioè con molti organi). In particolare, nello sviluppo di ogni bambino individua tre fasi:

|   Fase   | Periodo (anni) |   Zona   |                                Conseguenze                                 |
| :------: | :------------: | :------: | :------------------------------------------------------------------------: |
|  orale   |    0 - 1.5     |  bocca   |                            piacere nel poppare                             |
|  anale   |    1.5 - 3     |   ano    |                    piacere nelle funzioni escrementizie                    |
| fallica  |     3 - 6      | genitali | scoperta del pene (clitoride)<br>complesso di castrazione (evirazione)<br> |
| latenza  |     6 - 11     | nessuna  |                     ogni pulsione sessuale è repressa                      |
| genitale |    11 - 18     | genitali |                      ritorno delle pulsioni sessuali                       |

Connessa alla fase fallica è il ***complesso di Edipo***, che richiama la vicenda, narrata da *Sofocle* in *Edipo re*, del **figlio di Laio, re di Tebe**, allontanato da sua madre **Giocasta**. Il destino lo porta ad ***uccidere suo padre e sposare la propria madre*** e proprio questo duplice misfatto spiega ciò che accade durante la fase *fallica*: il bambino ha un **attaccamento *libidico* al genitore di sesso opposto** ed uno **ambivalente verso quello di egual sesso**. Se lo sviluppo sessuale procede normalmente, il complesso viene superato con l'**identificazione del bambino con il genitore del proprio sesso**: per questo, il superamento di esso è importante nella formazione dell'**identità di genere** e determina la **futura strutturazione della personalità**. ^dacee3
# L'estetica
Concepisce la **produzione artistica analoga a quella onirica**, tanto che essa è la **più evidente forma di *sublimazione*** dato che acquisisce un **significato universale**. Nel saggio ***Il poeta e la fantasia*** analizza la **creazione poetica**, assimilata al **gioco dei bambini** che creano un universo **immaginario** per organizzare e gestire situazioni che **non riescono ad affrontare**. Permette di dare ***forma* visibile** e **socialmente accettabile** ai desideri dell'artista, avendo anche una funzione **terapeutica** non solo per lui, ma anche per lo **spettatore**, costretto a **fare i conti con sé stesso**. L'arte è **perturbante**: si percepisce qualcosa di **diverso** e distante, ma anche di **prossimo**, quasi *spaventoso e familiare*.
# Religione e civilità
Le rappresentazioni religiose sono **appagamenti dei desideri più antichi, forti e pressanti dell'umanità**, tipicamente **infantili**: quelli di venire **protetti contro i pericoli terreni**, per cui i temuto e amato *Dio* è la **proiezione dei rapporti con il proprio padre**.
La civiltà invece **devia la ricerca del piacere** nella società e nel lavoro, operando proseguendo l'opera **moralistica genitoriale**, generando un ***Super-io collettivo*** di **norme e divieti** che impediscono la **piena realizzazione dell'individuo**: tuttavia, non è contro di essa, né vagheggia un'umanità *buona* come fondamento, anzi sostiene che la **sofferenza è strutturale nella vita** e che l'uomo è fondamentalmente **aggressivo**. Nell'ultimo Freud, si nota un **ripensamento** della sua teoria psicanalitica, distinguendo:
- **impulsi erotici** che tendono a **conservare e unire** (*Eros*)
- **impulsi distruttivi** che tendono a **distruggere e uccidere** (*Thanatos*)
# Collegamenti
**Arte**: [[Surrealismo]]
**Fisica**: 
**Inglese**: [[David Herbert Lawrence]] (complesso di Edipo)
**Italiano**: [[Italo Svevo]] (coscienza di Zeno), [[Giovanni Pascoli]] (*Il poeta e la fantasia*)
**Latino**:
**Matematica**:
**Scienze**:
**Storia**: 
