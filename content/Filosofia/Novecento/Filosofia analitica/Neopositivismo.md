# Definizione
Neopositivismo, positivismo logico, empirismo logico, neoempirismo sono tutti sinonimi per una corrente filosofica che condivide la **predilezione per la razionalità scientifica** con il positivismo ottocentesco ma si differenzia per:
- un concetto più **critico di scienza**
- l'**attenzione prestata all'aspetto logico-linguistico** della scienza (*logico*)
- tendenza marcatamente **empiristica**
- l'adesione alla cultura **scientifica primo-novecentesca** che differenzia il ***Circolo di Vienna*** da quello di ***Berlino***
## Circolo di Vienna
Influenzato principalmente dal logicismo di [[Crisi dei fondamenti fisico-matematici#Frege|Frege]] e [[Crisi dei fondamenti fisico-matematici#Russell|Russell]], fu il primo circolo neopositivista nel quale filosofi e scienziati si incontrarono periodicamente, dividendosi in:
- **primo** Circolo (1907 - 1914): composto da ***Hahn, Frank e Neurath*** discutevano della **natura della filosofia**, della **logica della scienza** e dell'**insensatezza della metafisica**
- **secondo** Circolo (1924 - 1938): comprendente ***Carnap e Gödel***, si fonda sul ***Tractatus*** di ***Wittgenstein*** e sull'opera di Carnap stesso, si sciolse dopo l'annessione dell'Austria alla Germania nazista

Viene pubblicato ***La concezione scientifica del mondo***, che indica i tratti caratteristici della nuova corrente filosofica:
1) lo scopo di **unificare la scienza**
2) l'enfasi sul **lavoro collettivo**
3) l'identificazione del **metodo di chiarificazione concettuale** con l'**analisi logica**
4) la **distruzione della metafisica**
5) lo sviluppo di **linguaggi formali**
6) il **rigetto di ogni apriorismo**
## Circolo di Berlino
Influenzato da ***Planck e [[Crisi dei fondamenti fisico-matematici#Il formalismo|Hilbert]]***, collaborò con il Circolo viennese ed ebbe eco anche nei paesi **scandinavi** e in **Polonia**. Tuttavia, molti dei suoi rappresentanti dovettero **lasciare la Germania** a causa della loro antipatia per il regime nazista, trasferendosi negli **Stati Uniti** dove trovarono un ambiente **simpatetico** soprattutto nei **pragmatisti** come [[Post-positivismo#Quine|Quine]]. Si riprese l'idea di **scienza unificata** avendo per oggetto **tutta la realtà conoscibile** avvalendosi di un **unico linguaggio logico**, portando alla nascita dell'***Enciclopedia internazionale della scienza unificata***. 
# Caratteristiche
Nella prima fase, è rappresentato da autori accomunati da alcune convinzioni di fondo:
- le uniche **proposizioni con significato conoscitivo** sono quelle che possono essere **verificate empiricamente** (***criterio di significanza***)
- poiché la ***scienza*** si basa sulla **verifica**, rappresenta l'**attività conoscitiva per eccellenza**
- le proposizioni **metafisiche non hanno senso** perché **non sono verificabili** e dunque non hanno **significato** (per cui non ha senso parlare della loro verità)
- metafisica, etica e religione **non hanno valenza conoscitiva**, si configurano soltanto come il **bisogno dell'uomo di esprimere le *proprie* considerazioni**, mettendo dunque a capo una costitutiva **incapacità di comunicazione**
- gli enunciati significanti sono classificati in **relazioni tra idee** (***tautologie***), e tra **fatti** (veri se **testimoniati dall'*esperienza***), seguendo la tradizione humeana
- la **filosofia** è un'**attività chiarificatrice** che ha come compito l'**analisi del linguaggio della scienza e denuncia di quello metafisico**
- la **scienza è unica**, permettendo una visione unitaria del sapere che comprenda **scienze naturali e sociali**, sulla base di un'**ipotesi ontologicamente monistica** e **logicamente unitaria**
- il **discorso scientifico è logico e formale** cioè deve tradurre le procedure scientifiche in un linguaggio con valore **predittivo** e **normativo**
- socialmente, la filosofia doveva **opporsi alle filosofie irrazionalistiche** di fine Ottocento e ridare una **base apodittica alle scienze**, scosse dalle [[Crisi dei fondamenti fisico-matematici|crisi]] di quegli anni
## Verificazionismo e protocolli
***Schlick*** spiega il ***principio di verificazione***, ovvero quel principio che permette di determinare la ***verificabilità* di un enunciato** nel seguente modo:
`Una questione è di principio risolvibile se possiamo immaginare le esperienze che dovremmo avere per darle una risposta. Il significato di una proposizione è il metodo della sua verifica`.
Dunque, un enunciato è **sensato solo se esistono procedure empiriche atte a verificarne o falsificarne la validità**. Il principio si rivolge solo alle **proposizioni dichiarative**, quindi alla sola significanza **cognitiva**, non a quella in generale.
Legata alla verificazione è la ***polemica sui protocolli*** che si genera a partire dalla riflessione sulla **scelta delle esperienze che consentono la verifica empirica** e trova risposta in tre correnti di pensiero:
- **fenomenismo** (Schlick): fonda **tutta la conoscenza su qualcosa di immediatamente dato** ed opta l'espressione delle esperienze nel **linguaggio fenomenistico**, dipendente dalla loro **ricezione psicologica individuale** (conoscenza diretta di Russell)
- **fisicalismo** (Neurath): si riferisce agli **oggetti osservabili da tutti** ed è **intersoggettivo**
- **riduzionismo** (Carnap): ***ogni*** affermazione va riformulata in **termini fisici**

Schlick rifiuta il fisicalismo perché le sue proposizioni sono solo **ipotetiche** (suscettibili all'*errore del percipiente*) e perché manca il **punto di contatto tra protocolli e realtà**. Propone di assumere le ***constatazioni***, ovvero enunciati **assolutamente certi formulati in immediata connessione con l'esperienza**, anche se perdono il carattere protocollare.
