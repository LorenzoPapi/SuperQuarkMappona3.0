# Le nuove geometrie
Fino al 1850, la geometria era considerata una **scienza sintetica a priori**, prescindendo dall'esperienza imponendo le sue leggi al mondo: tuttavia l'unità della geometria si **infrange** all'inizio del 1900 con la distinzione di ***von Helmholtz*** tra geometria **fisica**, che utilizza strumenti matematici per **analizzare lo spazio concretamente**, e **pura**, che utilizza **assiomi e logica** per trattare **entità astratte**.

Oltre a tale distinzione, già agli inizi del 1800 iniziavano a delinearsi delle **geometrie non euclidee**: la loro caratteristica è la **mancanza del V postulato di Euclide** (*presi una retta r e un punto P ad essa esterno, la parallela ad r per P è unica*), dichiarato poi **indipendente** dagli altri 4. In particolare ritroviamo:
- **geometria *iperbolica***: nata dalle osservazioni di ***Gauss*** e ***Lobacesvkij*** sulla somma degli angoli interni del triangolo Terra-Sole-Sirio, rilevandola ***minore di 180°***, all'interno della quale esistono ***almeno due* rette parallele ad una data passanti per lo stesso punto** e la somma degli angoli interni di un triangolo è **< 180°**
- **geometria *ellittica***: nata dall'**abolizione del V postulato di Euclide** per mano di ***Riemann***, all'interno di essa ***non esistono* rette parallele ad una data** e la somma degli angoli di un triangolo è **> 180°**

L'opera di ***Hilbert*** invece introduce una **prospettiva assiomatica**, escludendo ogni riferimento all'evidenza intuitiva e allo spazio fisico, concentrandosi **non sulle definizioni** degli enti primitivi, ma sulle **relazioni che intercorrono tra questi** grazie agli **assiomi**.
# La crisi dei fondamenti della matematica
Il motivo ispiratore di una nuova **ricerca ai fondamenti della matematica** è prettamente kantiano, perché si tenta di trovare i **principi necessari** che la rendono possibile. Si possono individuare tre indirizzi principali: ***logicismo***, ***formalismo*** e ***intuizionismo***. Tuttavia, tutti e tre gli indirizzi si fondano sul ***riduzionismo***, ovvero nella *riduzione* della **matematica all'aritmetica**.
## Il riduzionismo
Il processo di aritmetizzazione era già in atto con la *geometria cartesiana* e la scoperta dei numeri *relativi* e *razionali*, ma la branca del **calcolo infinitesimale** e dell'[[Limite|analisi]] fuggivano da tale procedura a causa del loro studio del ***continuo***. La difficoltà era **costruire una successione continua di punti tali che a ciascuno fosse attribuito un numero**:
- ***Dedekind***: in *Continuità e numeri irrazionali* cerca di **fondare la continuità solo logicamente**, immaginando di porre su una retta i **razionali**, **densi ma non continui**, tali che si possono operare dei ***tagli*** che corrisponderanno ad ogni ***numero reale***, ovvero una **classe univocamente determinabile** dalla classe di razionali a **sinistra del taglio**.
- ***Cantor*** invece fa ricorso alle ***serie e successioni numeriche***, definendo i reali come ***risultato di una successione razionale***. Particolarmente importante è anche la sua ***teoria degli insiemi***: il **numero è *cardinalità* di un'insieme**, concetto applicabile anche agli **insiemi infiniti** con la definizione dei **numeri *transfiniti***.

Sulla definizione di **numero naturale** si ricorda l'**assiomatizzazione di *Peano*** che si fonda sui concetti di **numero, uno, successore** ai quali si aggiungono i seguenti assiomi:
1) 1 è un numero
2) il successore di ogni numero è un numero
3) due numeri non possono avere lo stesso successore
4) 1 non è successore di alcun numero
5) ogni proprietà che appartenga all'1, come al successore di ogni numero che la possiede, appartiene a ogni numero (***assioma di induzione***)
## Il logicismo
Attuato il riduzionismo della matematica all'aritmetica, il programma logicista prevede la **riduzione dell'aritmetica alla *logica*** ed è rappresentata da ***Gottlob Frege*** e ***Bertrand Russell***. Tuttavia, sia per il **problema delle antinomie** che per i **limiti della soluzione di *Russell***, il progetto logicista fallì.
### Frege
Nell'opera ***Ideografia, un linguaggio formalizzato del pensiero poco costruito sul modello dell'aritmetica*** (**1879**), getta le basi della moderna ***formalizzazione* della logica**, volendo costruire un **linguaggio artificiale, universale, coerente e univoco** nel quale trascrivere le procedure del **pensiero puro**. L'***ideografia*** è una **scrittura concettuale** che mette in luce con il **simbolismo** le **strutture operanti nel ragionamento e nel linguaggio**: ricorrendo al concetto matematico di **funzione**, operazione applicata ad un oggetto, si crea un linguaggio dove gli **elementi linguistici** ed i **connettivi logici** sono tradotti mediante **simboli** come l'algebra usa cifre e variabili. Le **leggi logiche** sono ricondotte a degli **assiomi** governati da **regole di inferenza**, assimilando la **logica al calcolo**.

Ne ***I fondamenti dell'aritmetica*** (**1884**), Frege sviluppa la **logicizzazione dell'aritmetica**, ma affinché le verità aritmetiche siano dimostrabili da quelle logiche, è necessario **dimostrare l'*infinità* dei naturali**. Per fare ciò, segue un ragionamento che gli permette di asserire l'**esistenza di un'*infinità* di oggetti logici**:
1) premettendo l'esistenza della **classe vuota**, che esiste come **estensione dei concetti contraddittori**, allora esiste lo **0**,
2) ma lo 0 è un oggetto, quindi esiste l'**1** come cardinalità dell'insieme che contiene lo 0,
3) ma allora esistono due oggetti (0, 1), dunque esiste il **2** e così via.

Tuttavia, **Russell** dimostrerà l'**insostenibilità di tale concezione**: supponendo che a **ogni *predicato* esiste una *classe di oggetti* che è la sua *estensione*** infatti, si arriva ad una **contraddizione**. Partendo dalla ***classe che non appartiene a se stessa***, il suo riferimento è la classe **K** delle **classi che non appartengono a se stesse**: allora, K **appartiene o no se stessa?** In ogni caso si genera una contraddizione, dunque la formazioni di **classi è possibile solo con delle restrizioni**. Tali restrizioni stanno per Russell nella ***teoria dei tipi***, per la quale le classi devono essere **costituite di elementi omogenei** (livello 0 individui, 1 insiemi di individui, 2 insiemi di individui di individui...): l'espediente però **bandisce dalla matematica alcuni procedimenti utili alla sua stessa fondazione**, creando vuoti colmabili solo con **postulati *ad hoc***, portando al **fallimento del logicismo**.

In altri lavori, Frege sviluppa le **implicazioni ontologiche** della sua logica. Ogni espressione linguistica possiede un **significato**, cioè il modo in cui l'**entità è designata** ed un **riferimento**, ovvero l'**entità stessa**. Poiché ad uno **stesso riferimento** si hanno **molteplici significati**, la verità di un **enunciato** è il **riferimento**, che può essere dunque **vero o falso**: invece, a termini ed enunciati **senza senso**, è **impossibile attribuire una verità** perché **mancano del riferimento**. *Significato* e *riferimento* sono **oggettivi** perché rappresentano delle **entità** esistenti in un ***terzo regno***, tornando a una forma di platonismo. Frege ha dato avvio così alla **semantica formale**.
### Russell
L'**incontro con Peano** e il suo **rigorismo** lo indussero ad appassionarsi al **simbolismo logico** e alla sua capacità di potere **estendere la precisione matematici ad altri domini**, prima soggetti a *vaghezza filosofica*. Il risultato di questo orientamento furono i tre volumi di ***Principia mathematica*** (**1910-1913**) scritti con *Whitehead*.

I capisaldi della sua **teoria del linguaggio** sono:
1) il linguaggio è costituito da **enunciati**
2) gli enunciati sono costituiti da **simboli**, che significano **costituenti dei fatti** che rendono proposizioni **vere o false**
3) bisogna avere **conoscenza diretta dei costituenti dei fatti** per capire i simboli
4) la conoscenza diretta è **diversa da individuo a individuo**

I soli primi tre capisaldi fonderebbero un ***linguaggio logicamente perfetto***, che viene infatti esposto nei *Principia*; tuttavia, il quarto rende tale ideale **irrealizzabile**, perché se ogni parola avesse solo il significato corrispondente alla **persona che parla**, questa **non potrebbe comunicarlo agli altri**: il **linguaggio può esercitare la funzione comunicativa solo per la sua imperfezione e ambiguità**. Nelle proposizioni del linguaggio ricorrono anche **verbi**, relazioni tra oggetti, che sono **universali**: Russell deve dunque ammettere l'**esistenza degli universali** e quindi di cose ***intemporali*** le quali **contravvengono i suoi capisaldi**. Per superare la difficoltà, escogita la teoria della **denotazione**: esistono frasi che **non dicono nulla sugli oggetti esistenti, ma qualcosa sui simboli**, permettendo di parlare anche di cose **non esistenti**. (l'autore di Waverley è scozzese => esiste una sola entità che scrisse Waverley, ed essa è scozzese).

In ambito gnoseologico è importante ***La conoscenza umana: ambito e limiti*** (**1948**):
- la conoscenza parte dall'**esperienza individuale** (*ego*centrica), ovvero il dominio dei **dati immediati** che **non è mezzo di verifica** dato che gli enunciati certi sono quelli di *percezione*, dai quali **ogni verità è fondata**
- l'**inferenza** permette di raggiungere un **dominio diverso dal primo**, quello dell'**esperienza scientifica**, ed è giustificata dal postulato per il quale **vari eventi complessi vicini e ordinati intorno a un evento centrale hanno comune struttura => hanno comune causa**
- la conoscenza **diretta** ha propri i **dati sensibili, dell'introspezione e della memoria**, nonché gli **universali**
- la conoscenza **descrittiva** invece permette, tramite gli *universali*, di conoscere gli **oggetti fisici** che sono noti non *direttamente* ma dalla **descrizione delle loro proprietà** dalle quali *inferiamo* la sua **esistenza**, e le **realtà psichiche altrui**

Russell **sfiora il *solipsismo***, superato però dall'*inferenza* che, come procede da *dati* a *cose*, procede da *dati* ad *altre realtà psichiche*.
## L'intuizionismo
Propugnato da ***Brouwer***, sosteneva kantianamente l'**intuizione** alla base del **numero** e dunque della matematica. Ne *Sui fondamenti della matematica*, stravolge i rapporti tra matematica, logica e linguaggio, sostenendo che la **priorità è la matematica** che non necessita fondazione perché è **base di ogni elaborazione concettuale**. L'**intuizione** isola nel continuo spazio-temporale ciò che diventa poi **oggetto della mente**, per poi volgersi alla costruzione con gli **oggetti già formati**. Gli **enti matematici** sussistono solo perché possiamo **costruirli con finite operazioni** a partire da essa, e sono **presenti solo nella mente**. **Linguaggio** e **logica** sono successive e sono elaborate solo per **ordinare** e **comunicare** ciò che è stato costruito. Per il suo **linguaggio astruso** inizialmente ebbe scarso seguito: con il ***teorema di Gödel*** invece ottenne maggiore credibilità.
## Il formalismo
Se il logicismo è impossibile, almeno si può dimostrare la **coerenza della matematica** attraverso la nuova disciplina, detta ***metamatematica*** (*teoria della dimostrazione*), fondata da ***Hilbert***. I procedimenti matematici sono **espressi con alcuni segni** governati da **poche regole** che partono da una **serie di assiomi**: la ***coerenza e completezza*** matematica sono dimostrabili considerando essa come un **linguaggio formalizzato**, i cui elementi sono esprimibili come **segni e loro combinazioni**.
## I teoremi di Gödel
Mentre i formalisti erano impegnati nel loro programma, sopravvenne la pubblicazione del logico ***Kurt Gödel*** intitolata ***Su proposizioni formalmente indecidibili dei "Principia mathematica" e sistemi affini***. In questo articolo, enunciò e dimostrò i suoi due ***teoremi di incompletezza***:
1) **nessun sistema *coerente*** i cui teoremi sono elencabili da un algoritmo è capace di ***dimostrare* ogni verità aritmetica** e
2) **nessun sistema *coerente*** può ***dimostrare* la sua coerenza**.

In particolare, se un sistema si costruisce in modo tale da **dimostrare la sua *non-contraddittorietà***, diventa ***incoerente***: viceversa, se salvaguardia la sua *coerenza*, diventa ***incompleto***. I teoremi risultano quindi la **negazione del programma di Hilbert** e dunque l'**impossibilità di fondare la matematica**, chiudendo un'epoca. I due teoremi sono paragonabili ai limiti gnoseologici della *Critica della ragion pura*, in quanto ripropongono la **realtà del limite**, portando alla *rivincita intuizionista* attraverso il *logicismo di Gödel*.
# La "nuova" fisica
La rivoluzione scientifica che scosse la fisica del Novecento, prese avvio con la [[Elettro-magnetismo|teoria del campo]] di ***Maxwell***. Inizialmente ***Faraday*** sostenne una teoria di ***continuum*** che unificava **materia e spazio** nel quale operava l'interazione elettromagnetica, ma fu Maxwell ipotizzando che una **carica elettrica *modifica* lo spazio intorno ad essa** ponendolo in tensione, portando ad associare un **vettore** ad ogni punto dello spazio. Il modello implica anche l'esistenza delle **onde elettromagnetiche**, successivamente identificate con quelle **luminose**, desunte matematicamente dalle sue ***quattro equazioni fondamentali*** che rispettano il ***principio dell'invarianza* rispetto al moto dell'osservatore**.
La **meccanica statistica** e l'**elettromagnetismo** costituiscono i punti d'approdo di due diverse concezioni fisiche, la ***teoria del discreto*** e la ***teoria del continuo***, contrasto ancora presente nei giorni nostri con la **difficoltà a conciliare *relatività generale* e *meccanica quantistica***. Da un lato si poneva la **materia ponderabile** e dall'altro l'**etere luminifero**: il tentativo di chiarire i rapporti fra loro si ebbe con ***Lorentz***, che poneva nella realtà tre entità:
1) **materia ponderabile**: enti con proprietà *meccaniche*
2) **etere**: supporto *privo di proprietà meccaniche*
3) **elettroni**: **quanti** elementari di carica, che **mediano l'interazione fra materia ed etere**

Nel frattempo, emergevano molteplici scoperte sulle **radiazioni**, fornendo la possibilità di formulare dei **modelli atomici** (*Thomson*, *Rutheford*), considerando l'atomo come un **sistema planetario** con un nucleo positivo centrale, modello che però **contraddiceva l'elettromagnetismo**, perché gli elettroni sarebbero caduti nel nucleo. Altra contraddizione era l'**etere stesso** perché ogni fenomeno sembrava avvenire **in maniera solidale con l'etere**: [[Teoria della relatività|Michaelson e Morley]] provarono a rilevare il *vento d'etere*, ma fallirono. Una soluzione sembrò quella suggerita da Lorentz che ipotizzò la **contrazione delle lunghezze** a causa del **moto traslatorio** attraverso l'etere.
## La teoria della relatività
La pubblicazione de ***Sull'elettrodinamica dei corpi in movimento*** (**1905**) da parte di ***Einstein*** segna la nascita della **relatività *ristretta*** come risultato del **riordinamento coerente** dei dati precedenti: viene interpretata come un'estensione a quella ***galileiana***, ora applicabile a **qualunque fenomeno fisico** e, con la **relatività *generale***, ad ogni sistema di riferimento **in moto**.
## La teoria quantistica
La meccanica statistica illustrava **come l'energia cinetica si ripartisse tra le molecole di un sistema chiuso**, andando verso delle ***distribuzioni di probabilità*** anche le **radiazioni emesse**, ma i rapporti di queste erano ancora ignoti. Inizialmente ***Kirchoff*** aveva avanzato l'ipotesi che tutti i corpi avessero specifici **rapporti tra potere di emissione e assorbimento**, permettendo anche di condurre **analisi chimiche sui corpi celesti** dal loro spettro: tuttavia, dovette affrontare il problema del ***corpo nero***, che assorbe tanta energia quanta ne emette. La risoluzione del problema si ottenne quando ***Planck*** avanzò la proposta di ***quantizzare* l'energia degli oscillatori**, immaginando che ognuno di essi possa assorbire o emettere radiazioni in **multipli interi del *quanto elementare d'azione***.

Anche se inizialmente sconcertante per la **distruzione della convinzione di continuità**, si mostrò presto feconda, portando alla **quantizzazione delle orbite degli elettroni** (***Bohr***), resa coerente dal **principio di esclusione** (***Pauli***). La quantizzazione dell'energia suscitarono incertezze sulla **natura della luce** che presentava una **dualità onda-corpuscolo** estesa ad ogni **particella elementare** (***de Broglie***), estensione poi formulata nell'**equazione d'onda** (***Schrödinger***) il cui quadrato rappresenta la **probabilità di *trovare* un elettrone in un punto** (***Born***): questi eventi segnano l'inizio della **meccanica ondulatoria**.