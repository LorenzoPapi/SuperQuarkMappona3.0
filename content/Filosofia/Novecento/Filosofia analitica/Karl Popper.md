# Biografia
## Rapporto con il neopositivismo
Vi sono tre interpretazioni:
1) fino agli anni Cinquanta, era considerato un **neopositivista *dissidente***
2) dagli anni Sessanta, l'***avversario per eccellenza*** del movimento
3) di recente la sua epistemologia è considerata una **posizione intermedia**

Con il neopositivismo condivide l'**unità della scienza**, l'**unicità del metodo**, l'ipotesi di un **linguaggio formale neutrale**.
## Rapporto con Einstein
La rivoluzione epistemologica di Popper è il **riflesso filosofico di quella compiuta Einstein in fisica**. Popper rimase colpito dalla sua **organizzazione** verso **possibili smentite**, e condivide che le **teorie scientifiche** siano semplici **ipotesi e congetture** destinate a rimanere tali: trae dunque il ***falsificazionismo*** ed il ***fallibilismo***.
## La riabilitazione della filosofia
La sua filosofia si divide in **epistemologia** e **politica**: tuttavia, è importante anche la concezione che egli ha sulla **filosofia stessa**, riconsiderandola una **scienza**:
1) afferma la sua **necessità** ed **ineliminabilità** di essa, poiché ogni uomo che assume un certo atteggiamento verso vita e morte è ***filosofo***
2) esistono **problemi di natura filosofica** che portano alla necessità delle ***teorie filosofiche***

Dunque, rifiutando la filosofia come ***pura analitica***, egli continua a sostenere che essa concerne la ***conoscenza della realtà***, visione confermata dalla **rivalutazione dei presocratici** e del **problema cosmologico** (la *specializzazione* è un *peccato mortale* per il filosofo).
# L'epistemologia
## *Falsificabilità*, *precarietà* e *corroborazione*
Il punto di partenza di Popper è la ricerca di un ***criterio di demarcazione*** che funga da linea di confine tra **asserzioni *empiriche* e *non***. Marcato il **verificazionismo** come un'**utopia** in quanto bisognerebbe **valutare ogni caso possibili** per confermare del tutto una teoria, teorizza il ***criterio di falsificabilità***: una teoria è ***scientifica*** solo se **può teoricamente essere smentita dall'esperienza**, ovvero se i suoi enunciati sono in potenziale conflitto con le osservazioni ed esibisce come **asserzioni-base delle esperienze falsificanti**.
Tali asserzioni sono **elementari** (nel luogo K c'è un indice) e dunque **intersoggettivamente controllabili** e accettati in **accordo** fra gli scienziati: e poiché gli stessi possono metterli in discussione, segue che la **base empirica del sapere** è priva di assolutezza e che la **scienza** è **eretta su *fragili palafitte***. Le asserzioni base hanno duplice funzione:
- quelle **logicamente possibili** servono per **stabilire il carattere empirico delle teorie**, essendo dei possibili falsificatori
- quelle **effettivamente accettate** sono il **punto di partenza del concreto meccanismo di controllo di una teoria**, senza le quali si avrebbe una nuova ***Babele delle lingue***

La superiorità della *falsificabilità* deriva dall'***asimmetria*** con la *verificabilità*: *miliardi di conferme non certificano una teoria*, mentre **una contraddizione la confuta**. La scienza è l'**universo delle ipotesi** non ancora falsificate.
Le teorie possono tuttavia essere ***corroborate*** quando hanno **superato il confronto con un'esperienza falsificante**, fungendo da **criterio di scelta tra ipotesi rivali**: la teoria che è *più corroborata* è preferibile, ma ciò non stabilisce la sua **verità**. Tuttavia, il falsificazionismo deve fare i conti con la **sua stessa falsificazione**: una teoria prima gettata potrebbe in futuro essere riutilizzata. Allo stesso modo, **confutare una teoria non significa espellerla** perché, affinché ciò succeda, bisogna **possederne una migliore**: dal modello ***mono-teorico*** tra teoria ed esperienza perviene ad uno ***pluri-teorico*** tra teorie rivali ed esperienza.
## Metafisica, marxismo e psicoanalisi
La falsificabilità non afferma l'**insignificanza delle teorie non-scientifiche**, ma solo la distinzione, tra le **significanti**, quelle scientifiche e non. La **metafisica *non* è una scienza**, non essendo falsificabile, ma ciò **non dimostra la sua insensatezza**: ai neopositivisti è sfuggita la sua **funzione propulsiva esercitata sulla scienza**; dal punto di vista psicologico, senza la **fede in idee metafisiche** (Kant) la **ricerca è insensata**; dal punto di vista storico, rappresenta la **fonte dell'empirismo**. Infine, pur non essendo **empiricamente controllabile**, la metafisica è **razionalmente criticabile e discutibile**.
Più critico nei confronti del **marxismo** e della **psicoanalisi**, considerate **dottrine *omniesplicative*** e *a maglie larghe* sono caratterizzate da:
- **insufficiente falsificabilità**
- la tendenza ad **aggirare le smentite con *ipotesi di salvataggio*** (condizioni che *salvano la teoria*, ma la rendono *inconfutabile* e dunque *non scientifica*)
## Congetture e confutazioni
Contro tutta la tradizione afferma che ***non c'è un metodo per scoprire una teoria***, che è invece l'**esito di *congetture audaci* e *intuizioni creative***, non di procedimenti da manuale. L'origine di molte teorie è **extra-scientifica** tanto che distingue in **contesto della *scoperta*** e della ***giustificazione***: tuttavia, esiste un'**unica procedura di controllo**, che è l'**impresa razionale della scienza**:
```
1) inciampiamo in qualche problema;
2) tentiamo di risolverlo, per esempio proponendo qualche nuova teoria;
3) impariamo dai nostri errori, in particolare da quelli su cui ci richiama la discussione critica dei nostri tentativi di soluzione, una discussione che tende a condurci a nuovi problemi.
O per dirla in tre parole: problemi-teorie-critica.
```

Tale metodo è per ***congetture e confutazioni*** (*trial and error*) ed è una sorta di **prolungamento culturale** del meccanismo che sta alla base dell'**evoluzione biologica**: con esso, Popper offre una **valorizzazione epistemologica e pedagogica dell'errore** che fa parte **integrante del sapere scientifico** e mostra che la scienza è ***doxa***, non *episteme*.
## Il rifiuto dell'induzione e la mente come faro
L'**impotenza strutturale dell'induzione** trova illustrazione nella vicenda del ***tacchino induttivista*** raccontata da [[Crisi dei fondamenti fisico-matematici#Russell|Russell]]. Afferma dunque che non sono i ***fatti* che muovono le *teorie***, ma le ***teorie* che sono controllate dai *fatti***. La sua epistemologia è dunque assimilabile ad una **sintesi di *razionalismo* ed *empirismo***: dal primo prende l'orientamento ***logico-deduttivo***, dal secondo l'insegnamento che ***solo l'esperienza può mostrare la validità di un'ipotesi***. Inoltre si scaglia contro l'***osservazionismo***, sostenendo che la mente umana è un ***faro* che illumina**, un deposito di ipotesi alla luce delle quali **percepiamo la realtà**, sostenendo che la scienza **non parte mai dal *nulla***.