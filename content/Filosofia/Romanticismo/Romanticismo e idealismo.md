# Caratteristiche principali
Il romanticismo europeo nasce e si sviluppa in **Germania** per tutto l'**Ottocento**. Il romanticismo tedesco trova i suoi primi esponenti negli **Schlegel**, in **Novalis** e negli idealisti come **Fichte**: successivamente anche ***[[Georg Wilhelm Friedrich Hegel|Hegel]]*** subirà l'influsso romantico, ma ne criticherà aspramente la mancanza di **fondamento razionale**. Gli atteggiamenti di questo movimento sono vari.
## Vie di accesso alla realtà e all'assoluto
Dopo il fallimento storico della Rivoluzione e dell'impero napoleonico, la ***ragione illuministica*** viene ritenuta **incapace di comprendere l'uomo, l'universo e Dio**, da cui la necessitò di trovare **nuove vie per raggiungere l'*infinito***:
- ***Esaltazione del sentimento***: diventa **organo per penetrare nell'essenza dell'universo** apparendo come un'**ebbrezza indefinita di emozioni** e come **manifestazione indefinita dell'infinito**.
- ***Culto dell'arte***:
	- Parallelamente alla riabilitazione filosofica del *sentimento* procede la **valutazione dell'arte come fonte gnoseologica primaria***, un qualcosa che **precede, anticipa e completa il discorso logico**, figurandosi come ciò da cui **nasce** e a cui **ritorna** la filosofia e come strumento per **ergersi sulla caoticità del mondo**.
	- Il **poeta** è detto ***esploratore dell'invisibile***, dotato di poteri superiori, e prevale il **modello estetico creativo**, dato che il poeta possiede una **libertà sconfinata nell'arte** e una **spontaneità assoluta**.
	- Questa valorizzazione implica il **primato del linguaggio poetico e musicale** (*parola magica* in cui si concretizza l'arte stessa), tanto che la **musica diventa *arte romantica per eccellenza***, capace di far **vivere l'infinito**
- ***Celebrazione della fede***: accanto all'arte la **religione** diviene **via di accesso al reale** come **forma di sapere immediato** che coglie l'**infinito nel finito**, sia quella **panteistica** sia quella **positiva** della tradizione, polemizzano contro l'**astratto *deismo* illuministico**. Tuttavia il primato della religione come fonte di conoscenza immediata viene **criticato da Hegel** che sosterrà la **necessità della ragione** per costruire un discorso sull'infinito.
## Il senso dell'infinito
Opponendosi alla filosofia del finito di Kant, i romantici cercano l'**oltre-limite**, ciò che fugge da contorni definiti e sottraendosi alle **leggi dell'ordine**, dunque l'**anti-classicismo romantico** rappresenta una **tendenza generale del loro spirito** verso ogni cosa che **non rientra in alcun limite** e che trasuda di ***infinito***, il quale viene però concepito in maniere diverse:
- ***Panteismo***: il sentimento di **immedesimazione tra infinito e finito** (*Einfühlung*) è tale che il **finito è realizzazione vivente dell'infinito**, sia esso inteso in maniera **naturalistica** (infinito = natura), o **idealistica** (infinito = spirito dell'umanità, natura = realizzazione) e si accompagna ad una **religiosità cosmica** simile a quella spinoziana.
- ***Teismo***: il finito appare come **manifestazione dell'infinito**, non coincide con esso, sancendo quindi la **trascendenza dell'infinito** rispetto all'infinito, accompagnandosi all' **accettazione di una religione storica**.
## Desiderio ed inquietudine
### *Sehnsucht, ironia, titanismo*
La **vita** viene concepita come **aspirazione, brama, sforzo incessante** causato dal ***demone dell'infinito*** (*spirito faustiano*, *Streben*) che spinge l'uomo a **volere sempre trascendere gli orizzonti del finito** che lo porta a provare la ***Sehnsucht***, ovvero il ***desiderio del desiderio*** come voglia di qualcosa di **inottenibile** e proprio per questo si capovolge nella **noia**, la vacuità delle cose umane. La situazione esistenziale della *Sehnsucht* si accompagna a:
- ***Ironia***: data la ***superiore coscienza*** della **finitezza di ogni realtà**, ogni cosa umana e risulta **nulla di fronte all'infinito**, per cui qualunque manifestazione finita non viene presa sul serio.
- ***Titanismo*** (*prometeismo*): di fronte alla coscienza della finitezza si esprime un **atteggiamento di sfida e ribellione** proprio di chi **combatte pur consapevole della sua sconfitta certa**, mettendo a capo il ***suicidio*** come atto estremo contro il destino.
### Fuga dalla realtà
L'anelito verso l'infinito genera anche atteggiamenti di **fuga dalla realtà** che porta ad una ***tendenza all'evasione***. Disprezzando tutto ciò che è ordinario, i romantici tendono a vivere **esperienze fuori dalla norma** capaci di suscitare **emozioni intense e travolgenti**, ritornando al **culto dell'Ellade** e riscoprendo **l'esotismo medievale**. Tuttavia, tale evasione si concretizza nella **fuga nell'*immaginazione* e nel *sogno***, luoghi senza limiti spazio-temporali che vengono **ritratti in maniera *rarefatta* e *trans-materiale***, e nella **figura del *viandante***, colui che **vaga inquieto** verso una meta **irraggiungibile e illusoria**.
### Ricerca dell'armonia
Sulla convinzione che **civiltà e intelletto** abbiano **sradicato l'essere umano da una primitiva spontaneità e simbiosi con la natura** e reso **infelice e *inautentico***, l'uomo romantico desidera il **ricongiungimento con la natura e col mondo**. La distinzione tra uomo **antico, felice, spontaneo** e uomo **moderno, infelice, razionale** si concretizza nella differenza schilleriana tra **poesia *ingenua***, propria degli artisti *antichi* che **erano natura**, e ***sentimentale***, propria dei *moderni* che **cercano la natura**, oggetto di ricordo e riflessione. La teoria dell'armonia originaria si compone di uno **schema triadico** formato da **armonia $\rightarrow$ scissione $\rightarrow$ ricostruzione**, e che concepisce la **storia** come **regresso e progresso**.
### La concezione dell'amore
L'esaltazione dell'amore discende dalla **preferenza del sentimento** e dall'**evasione del quotidiano**: l'amore è infatti il ***sentimento più forte, estasi suprema, vita della vita stessa***:
- ***Globalità***: si pone come **sintesi di anima e corpo, sentimento e sensualità**.
- ***Unità***: completa **fusione di anime e corpi**, in modo tale che ***due diventi uno***, a tal punto che, come afferma Hegel, ***un essere non esista se non nell'unità perfetta con l'altro***.
- ***Simbolismo***: viene caricato di significati **metafisici** e assimilato alla **congiunzione uomo-natura, finito-infinito**.
## Il pessimismo nell'ottimismo
Da un punto di vista letterario, il Romanticismo sembra equivalere al **trionfo del pessimismo più esasperato**, con prevalenza di **tristezza e melancolia** e di **protagonisti inquieti e delusi** causati dagli **ostacoli che stringono l'esistenza nel finito** e anche dalla convinzione dell'**infelicità fatale del genio** e della necessità della ***voluptas dolendi*** per entrare nella storia, scaturite dalla **morte precoce dei primi *geni romantici***. L'**apparente antitesi** con il tendenziale **ottimismo filosofico** professato e scaturito dalla celebrazione religiosa, viene risolta con la concezione della ***risoluzione del negativo nel positivo***: il *male* è una **manifestazione parziale necessaria di un tutto benigno, armonioso**, viene **riscattato** come **momento temporaneo di un percorso verso il bene**. 
## Lo storicismo provvidenzialistico
Contrariamente all'**anti-storicismo illuministico** che poneva l'**uomo al centro della storia**, i romantici professano uno **storicismo della *provvidenza*** scaturito dalla convinzione che, dopo il fallimento della Rivoluzione francese, **non è l'*umanità* a governare la storia, ma una potenza *extra-umana* e *immanente***. La storia diventa quindi **prodotto di un soggetto assoluto** che si rivela nella **molteplicità degli avvenimenti** dei quali è **unificatore**. Da questo punto di vista la storia diventa quindi un **processo globalmente positivo** in cui ogni regresso è apparente. Risulta quindi **impossibile giudicare la storia**, rifiutandone alcuni momenti:
- ciò rappresenterebbe un **processo a Dio** che si manifesta in essa,
- inoltre **ogni momento della storia è necessario** in una **catena processuale positiva**,
- infine **giudicare il passato sul presente = misconoscere individualità e autonomia di ogni epoca** che hanno ognuna un **motivo specifico** in relazione alla totalità della storia.

Tuto questo mostra il lato **giustificazionista e tradizionalista** del Romanticismo che carica di **valore assoluto** le **istituzioni del passato**, fortemente criticate dall'Illuminismo.
## Rivoluzionarismo $\rightarrow$  conservatorismo $\rightarrow$ nazionalismo
Inizialmente i romantici tedeschi si caricano di **istanze individualistiche e anti-statalistiche** che si esprimono come **radicalismo repubblicano** o **ribellismo anarchico amorale**, esprimendo il tema romantico della ***lotta dell'individuo contro la società***. In una seconda fase invece, elaborano schemi politici **statalistici e conservatori**, nella convinzione che l'**individuo è *tale* solo se all'*interno di una comunità sovra-personale*** e che la sola individualità **provochi caos e disordine**, pervenendo al **culto dell'autorità** e alla **legittimazione dell'assolutismo**. Di origine romantica è il concetto di ***nazione*** che si contrappone a quello illuministico di ***popolo***: quest'ultimo rappresenta la **coesistenza di individui che *vogliono* vivere insieme**, mentre il primo definisce la **coesistenza di individui che *devono* vivere insieme**, altrimenti **rinnegherebbero sé stessi**. In tal mondo si passa allo ***spirito del popolo***, un principio **inconscio ed extra-razionale** che sottostà alla tradizione di un popolo. Su questi presupposti si **bandisce l'universalismo cosmopolita** in favore della **pluralità irriducibile delle nazioni e della cultura dei popoli**:
- il cosmopolitismo giuridico, politico e linguistico diventa **nazionalismo**, esaltando **diritto, politica e lingua storiche** dei singoli Stati,
- l'universalismo religioso si contrappone alla **molteplicità delle religioni positive**.
## L'organicismo naturale dualistico
Il fascino esercitato dalla natura e la **riscoperta di Spinoza** portano ad una concezione della stessa che **rompe con il tradizionale dinamismo anti-finalistico galileiano** e porta ad una **filosofia della natura** che si presenta:
- ***Organicistica***: **totalità organizzata** nella quale una **parte vive solo in funzione del tutto**.
- ***Vitalistica***: **forza dinamica e vivente**.
- ***Finalistica***: pensata come **realtà strutturata secondo fini** (immanenti o trascendenti).
- ***Spiritualistica***: considerata intrinsecamente **spirituale**.
- ***Dialettica***: organizzata secondo **coppie di forze opposte** il cui conflitto rappresenta la **fonte del dinamismo**.

Opponendosi alla de-spiritualizzazione del cosmo effettuata dalla scienza, i romantici ritengono che **natura e uomo** posseggono la **medesima struttura spirituale**. Tuttavia la scienza stessa, grazie alla **scoperta della pila** di Volta e i progressi del **magnetismo**, parvero **confermare l'intuizione *dualistica* del romanticismo**, portando alla **grande diffusione delle idee romantiche**, le quali però apparirono **antitetiche** alla via maestra della scienza moderna.
****
# Johann Gottlieb Fichte
## La critica al noumeno kantiano
La sua riflessione si innesta su quella dei ***critici immediati di Kant*** che avevano **giudicato il *noumeno filosoficamente inammissibile***, seguendo questo ragionamento:
1) ogni realtà di cui siamo **consapevoli** esiste come **rappresentazione della coscienza**,
2) la quale diventa quindi **condizione necessaria per conoscere**,
3) ma se l'***oggetto* si conosce solo *in relazione al soggetto***, è **impossibile ammettere l'*esistenza* di una *cosa in sé***, dato che è irrappresentabile e impensabile.

Probabilmente, questo non era il punto di vista di Kant, che considerava il *noumeno* solo come ***concetto-limite***, facendo intendere che il ***fenomeno è reale***, non una **rappresentazione** della coscienza. Tuttavia, mentre i post-kantiani si muovono ancora in un **orizzonte gnoseologico**, Fichte è il primo a passare ad un livello **metafisico**.
## La nascita dell'*idealismo tedesco*
Comunemente si definisce ***idealista*** colui che ispira il proprio **pensiero e agire** a determinati **ideali** e per difenderli può giungere a **sacrificare sé stesso**. In ambito filosofico invece si è parlato di ***idealismo*** in tre accezioni diverse:
- inizialmente per riferirsi alle **visioni del mondo che privilegiano la *dimensione ideale*** (platonismo, cristianesimo), ma tale significato ebbe poca diffusione,
- successivamente si parla di ***idealismo gnoseologico*** riferendosi a tutte quelle prospettive che riducono l'**oggetto della conoscenza alle *idee***, per i quali vale la tesi [[Arthur Schopenhauer|schopenhaueriana]] che ***il mondo è una mia rappresentazione***,
- infine l'***idealismo romantico*** indica la **corrente post-kantiana** sviluppata in Germania nel periodo romantico fondata da Fichte e Schelling e definita da loro stessi:
	- ***Trascendentale***: si collega all'***io penso*** kantiano, fondamento della conoscenza-
	- ***Soggettivo***: si contrappone al **panteismo spinozista**.
	- ***Assoluto***: lo **spirito è *principio unico di tutto*** e ***al di fuori non c'è nulla***.
## L'infinitizzazione dell'io
La funzione **solamente *unificatrice e gnoseologica* dell'io kantiano**, **limitato** dall'inconoscibilità del noumeno, viene superata da Fichte e sostituita da una **funzione *creatrice e metafisica*** e di conseguenza rende l'io **illimitato e *infinito***. Con il termine ***io*** intende la ***realtà umana***, ovvero un'***autocoscienza razionale libera creatrice*** che potrebbe esistere altrove nell'universo.

Tuttavia, secondo il **principio *dialettico***, l'esistenza dello spirito necessita quella della **sua antitesi: la *natura***. E poiché l'io è creatore di tutto, la natura **scaturisce dall'io stesso**, ribaltando la prospettiva naturalistica secondo la quale **natura causa spirito**. Dunque la natura **esiste *per l'io* e *in funzione dell'io***, non è una realtà a sé stante, e l'**uomo diventa *causa e scopo* dell'universo**.

Di conseguenza egli coincide con ***Dio stesso***, eliminando la visione di un *Dio trascendente* e approdando ad un **panteismo spiritualistico** (Dio è spirito operante nel mondo) e ad un ***monismo dialettico*** (il principio è unico, lo spirito, inteso dialetticamente), contrapponendosi ad ogni **dualismo precedente**.
****
# Collegamenti
**Arte**: [[Impressionismo]] (ripudio della tradizione, natura come fonte di ispirazione)
**Fisica**:
- [[Elettro-magnetismo]] (dualismo dialettico campo elettrico-magnetico)
- [[Teoria della relatività]] (dualismo osservatore-fenomeno)
**Inglese**: [[Oscar Wilde]] (culto dell'arte come unico modello di vita, *Trascendentalism*)
**Italiano**: [[Giacomo Leopardi]] (l'infinito, il romanticismo classico)
**Latino**:
- [[Lucio Anneo Seneca]] (provvidenzialismo)
- [[Apuleio]] (rapporto con la natura, fuga nella fantasia, esoterismo)
**Matematica**: [[Limite]] (infinito, infinitamente piccolo, raggiungere l'irraggiungibile)
**Scienze**: (isomeria di struttura?) 
**Storia**: [[Prima Guerra Mondiale#Le cause|Primo novecento]] (nazionalismo)
