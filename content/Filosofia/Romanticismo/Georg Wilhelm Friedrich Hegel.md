# Sintesi del pensiero
L'hegelismo rappresenta un'approccio ai temi romantici tuttavia fondato sulla ragione:
- l'***Assoluto coincide con il razionale*** e si manifesta nel **finito** attraverso la ***dialettica triadica*** che governa realtà e conoscenza
- viene studiato dalla **filosofia** che ha funzione **giustificazionista**
- l'iter dell'Assoluto è caratterizzato dal ***travaglio del negativo***, ovvero la necessità del **male come *temporaneità* per il bene finale**
- l'individuo è **tale *solo se* all'interno dello *Stato***
# Opere
L'antologia è divisa in:
- scritti **giovanili religioso-politici** (**1793 - 1800**), in particolare:
	- la ***Vita di Gesù*** (**1795**)
	- la ***Positività della religione cristiana*** (**1796**)
	- lo ***Spirito del cristianesimo e il suo destino*** (**1798**)
- scritti della **maturità**, prevalentemente:
	- la ***Fenomenologia dello spirito*** (**1807**)
	- la ***Scienza della logica*** (**1812 - 1816**)
	- l'***Enciclopedia delle scienze filosofiche in compendio*** (**1817**),
-  scritti **berlinesi**, in particolare ***Lineamenti di filosofia del diritto*** (**1821**).
# Il periodo giovanile
L'argomento prevalente degli scritti giovanili è **teologico** ma strettamente legato alla **politica**, ovvero della **rigenerazione morale e religiosa** come **fondamento di quella politica**, riflessione scaturita dal disastro della Rivoluzione francese. In particolare:
`è impossibile una rivoluzione politica se non si basa su una culturale che rigeneri la persona come singolo, comunità e cultura.`
L'idea di fondo che traspare nei pochi scritti specificatamente politici di questo periodo è che la **rivoluzione delle istituzioni**, ovvero dell'apparato esteriore di un popolo, possa avvenire soltanto come **conseguenza di una maturazione della *coscienza del popolo***: occorre una **nuova religione** che permetta a ciascuno di sentirsi **partecipe della vita dello spirito divino** che si incarna nella storia attraverso la **vita degli uomini** che solo quando vivranno la religione come ***comunanza dei cuori*** potranno formare far nascere una politica egualitaria.
## *Vita di Gesù* e *Positività della religione cristiana*
In questi testi sono presenti alcuni **nuclei del pensiero successivo** e il passaggio da una prospettiva **kantiana** (primo scritto) ad una **post-kantiana**:
- Inizialmente condivide la concezione della **religione = adesione interiore ai principi razionali della morale**, ma successivamente scorge nella *lotta tra **dovere** e ***inclinazione*** un pericoloso **dualismo ragione-natura** che lacera l'uomo.
- Kant appare vicino alle **Chiese cristiane positive** affermatesi dopo la morte di Cristo, le quali per Hegel hanno ***smarrito il messaggio originario***: se infatti Gesù predicava il **superamento della vecchia legge** in favore di una **nuova legge di amore e fratellanza**, le Chiese hanno costruito una **religione *positiva*** costituita di **dogmi e comandi da osservare**, indipendentemente dal rapporto soggettivo col divino.
## *Lo spirito del cristianesimo e il suo destino*
Attraverso una riflessione filosofica sulla Bibbia, ripercorre la **storia del popolo ebraico**, dal diluvio universale alla diaspora:
- Il racconto del diluvio è simbolo di una **profonda scissione tra *ebrei* e *natura***: interpretando il fenomeno come un ***tradimento della natura verso i suoi figli***, hanno concepito *Dio* come ***Signore salvifico e trascendente*** che interviene in una realtà a lui **estranea** e da lui **indipendente**, pensando che ***Dio*** (*tutto*) sia **contrapposto** a **uomo e natura** (*niente*).
- Riponendo la loro salvezza solo nel loro *Dio* trascendente, scelgono di **vivere in inimicizia** non solo con la **natura** ma anche con **altri uomini**, dato che l'unico rapporto di amicizia possibile è quello con *Dio*. Gli ebrei quindi sono **vittime di un destino infelice** da loro stessi provocato.

Successivamente ripercorre la vita di Gesù e associa la sua **legge dell'amore** che invita il superamento di ogni ostilità in nome dell'**unità che lega i viventi** al **mondo greco**. I Greci infatti vivevano in **totale armonia con la natura** coltivando uno ***spirito di bellezza*** che produceva **armonia tra uomo, natura e società**: non a caso infatti la **religione greca** era un fatto **pubblico** ed Hegel è convinto che l'armonia greca sia il **nucleo dell'eticità**. Ciononostante la storia insegna che **entrambi questi messaggi sono stati sconfitti**, dato che l'armonia e l'amicizia greche sono state **superate dal liberalismo moderno**, mentre il messaggio di Cristo, **ucciso dal suo popolo**, è stato **travisato dalle Chiese**.

Risulta chiara quindi la **critica alla morale kantiana**: analogamente alla religione ebraica che porta l'uomo ad **adorare e temere un *Dio* estraneo a cui aspirare invano**, l'uomo kantiano è **lacerato** gnoseologicamente da una **ragione che tende all'infinito ma che non potrà mai raggiungerlo**, moralmente da una **ragione che impone il dovere e l'inclinazione che induce il piacere**. Hegel quindi si spinge *oltre* Kant, riaffermando la morale cristiana e la grecità: la **nuova religione** dovrà essere una **conciliazione degli opposti** fondata sull'**amore**, forza **unificante di finito e infinito**. Nella fase successiva del suo pensiero tuttavia, darà al ruolo di guida dell'uomo alla **filosofia** e non più alla religione: la **rivoluzione dello spirito dell'uomo** deve scaturire dall'**evoluzione storica della ricerca filosofica**, la quale sola puà **pensare il corso degli eventi**.
# Il sistema hegeliano
## I fondamenti del sistema
Per comprendere a fondo il sistema filosofico della maturità di Hegel bisogna **chiarire il fondamento del suo *idealismo***, diverso da quello di [[Romanticismo e idealismo#Johann Gottlieb Fichte|Fichte]] e Schelling:
- ***Risoluzione del finito nell'infinito***: la **realtà è un organismo unitario**, di cui ogni cosa che esiste è parte o manifestazione, e non avendo nulla all'infuori di sé coincide con l'**Assoluto = infinito**, mentre gli enti del mondo sono **finiti**. Pertanto il ***finito è espressione parziale dell'infinito*** e l'hegelismo si configura come ***monismo panteistico*** che vede nel *finito* la *realizzazione dell'infinito*, che tuttavia si **differenzia dallo spinozismo** perché l'**infinito è in continuo divenire** per cui la realtà **non è *sostanza* ma *soggetto*** ovvero un **processo di autoproduzione** che si rivela gradualmente.
- ***Identità tra ragione e realtà***: l'Assoluto viene nominato da Hegel come ***Idea*** o ***ragione***, esprimendo poi nei *Lineamenti di filosofia del diritto* che `ciò che è razionale è reale; e ciò che è reale è razionale.` Quindi la **razionalità è *forma* di ciò che esiste** (la ragione *governa e costituisce* il mondo); al contempo, la **realtà non è caotica ma il *dispiegarsi di una struttura razionale*** (è *necessariamente* per come è). Dunque realtà e razionalità coincidono, pervenendo ad un ***panlogismo*** ed implicando anche all'**identità tra *essere* e *dover essere***: il mondo è fatto di **connessioni necessarie** che costituiscono l'articolazione di un'**unica Idea** e la realtà è una **totalità processuale necessaria** di momenti che sono risultato dei precedenti e presupposto dei successivi.
- ***Giustificazionismo filosofico***: coerentemente con i principi precedenti, per Hegel la **filosofia deve *prendere atto della realtà* e *comprenderne le strutture razionali***, dato che essa non può far altro se non **constatare qualcosa di già compiuto** perché dicendo come esso *deve essere* si assimila alla ***nottola di Minerva*** (inizia il volo sul far del tramonto), dunque deve **rinunciare alla funzione di guida della realtà** ed ha la funzione di ***giustificarla razionalmente***. Hegel stesso tuttavia puntualizza nell'*Enciclopedia* che bisogna **escludere dalla realtà l'*accidentale***, qualcosa che *può* essere come *non*, ma l'esistenza di ciò in una **realtà razionale e necessaria** risulta incoerente: una lettura assimila l'aforisma al concetto secondo il quale il **reale è *destinato* a coincidere con il razionale**, mentre l'**irrazionale perirà**.
## Il moto dell'Assoluto attraverso la dialettica
Il dinamismo dell'Assoluto si articola in **tre momenti**:
- ***Idea in sé e per sé*** (*tesi*): equivale all'**Idea in *sé stessa*** come **ossatura della realtà** che si **esplica gradualmente**, prescindendo dalla sua concretizzazione nel mondo e studiata dalla **logica**.
- ***Idea fuori di sé*** (*antitesi*): equivale alla ***natura***, ovvero all'**alienazione dell'Idea** all'interno delle realtà **spazio-temporali** del mondo, studiata dalla **filosofia della natura**.
- ***Idea che ritorna in sé*** (*sintesi*): equivale allo ***spirito***, ovvero l'Idea che **torna nell'essere umano**, studiato dalla **filosofia dello spirito**.

La legge che regola il divenire è la ***dialettica*** che funge sia da **legge *ontologica*** (regola lo *sviluppo della realtà*) sia da **legge *logica*** (scandisce la sua *comprensione*). Analogamente ai tre momenti dell'Assoluto (*ontologia*), presenta tre momenti del **pensiero** (*logica*):
- Momento **astratto/intellettuale**: inizialmente l'***intelletto*** concepisce l'esistente come una **molteplicità di determinazioni statiche e separate**, considerandole nelle loro **differenze** e secondo i principi logici di **identità** e **non-contraddizione**.
- Momento **dialettico/negativo-razionale**: poiché come affermava Spinoza `omnis determinatio est negatio`, è necessario che **ogni determinazione si *rapporti* alla sua negazione**, venendo messa *in movimento* dalla ***ragione dialettica***.
- Momento **speculativo/positivo-razionale**: infine la ***ragione speculativa*** **coglie l'*unità* delle determinazioni opposte**, rendendosi conto che tali sono **aspetti di una realtà più alta che li *sintetizza*** (la realtà non è né *unità* né *molteplicità*, ma un'*unità che vive attraverso la molteplicità*). La realtà che viviamo consta di sole **sintesi**, ma ognuna di queste presenta come **eterni presupposti** l'Idea e la natura.

Globalmente la dialettica è un processo di ***affermazione $\rightarrow$ negazione $\rightarrow$ unificazione***: la *sintesi* si configura come una **ri-affermazione potenziata della tesi**, detta ***Aufhebung*** (*superamento*), tale che **elimina la *contraddizione* ma ne *conserva la verità***. Tale processo dimostra il concetto di *risoluzione del finito nell'infinito* mostrando che **ogni ente *non è autosufficiente* ma esiste in virtù di un *complesso sistema di rapporti***, e che il ***negativo è momento necessario del positivo***, quindi si approda ad un **ottimismo panlogico**. Inoltre la dialettica è un processo a **sintesi chiusa**, altrimenti si avrebbe il trionfo della ***cattiva infinità*** (processo che *allontana sempre la meta dell'Idea*), quindi lo spirito dovrà a un certo punto **ripercorrerà lo stesso *iter***. Ogni filosofo che si rifarà ad Hegel **criticherà** questo epilogo, recuperando un processo aperto e concentrandosi sul **ruolo dell'opposizione come *molla della realtà*, grazie alla quale essa si sviluppa**.
## Critica alle filosofie precedenti
Avendo analizzato *in positivo* i fondamenti dell'hegelismo, essi contraddicono le filosofie precedenti:
- ***Illuminismo***: completo **rifiuto dell'anti-storicismo**, poiché la **storia è necessariamente come è**, quindi non va *giudicata* ma solo *constatata*, e critica della ***ragione parziale*** illuminista che esprime soltanto **esigenze e aspirazioni individuali**.
- ***Kant***: completo **rifiuto della *filosofia del finito***, nel quale l'**essere non coincideva mai col dover essere**, rimproverando anche la volontà di **indagare il *limite* del conoscere *prima* di farlo**.
- ***Romanticismo***: contesta il **primato di sentimento, arte e fede** in favore della *ragione* e gli **atteggiamenti individualistici** affermando la necessità di **integrarsi nel corso del mondo**, tuttavia non si può negare l'attiva partecipazione di Hegel nei **temi fondamentali del movimento**, rendendolo quindi *romantico* ma con un diverso esito.
- ***Fichte***: contesta la **concezione della natura come *oggetto ostacolo all'Io***, potenziale causa di un nuovo dualismo kantiano e lo accusa di **aver ridotto l'Io ad un *cattivo infinito***.
# La *Fenomenologia dello spirito*
I due principi di *risoluzione del finito nell'infinito* e di *identità di reale e razionale* sono illustrati da Hegel in due modi diversi:
- **Sincronico**: prende in esame la **coesistenza dei tre momenti** ed è offerta nell'***Enciclopedia delle scienze filosofiche in compendio***, dove delinea il ***sistema* dell'Assoluto** grazie alle tre discipline che se ne occupano.
- **Diacronico**: studia la **vicenda storica della coscienza umana**, ovvero il ***viaggio percorso dallo spirito attraverso la coscienza per comprendersi come Assoluto*** ed è trattato nella ***Fenomenologia***.

In generale, il termine *fenomenologia* indica la **scienza di ciò che *appare***: ma poiché la realtà intera è **spirito**, tale scienza descrive l'**apparire dello *spirito* a *sé stesso***, ovvero il suo giungere alla **consapevolezza di *essere tutta la realtà***. Questo processo graduale viene descritto attraverso delle ***figure***, ovvero **tappe ideali storiche** che rappresentano una **progressiva conquista della *verità* da parte dell'uomo**: l'opera è una sorta di **storia romanzata della *coscienza*** che attraverso **infelicità e dolore** raggiunge l'universalità e comprende di essere la **totalità del reale**. Infine, la fenomenologia poiché *divenire della filosofia* **prepara e introduce il singolo alla stessa**, poiché non ci si può elevare ad essa senza saperne l'evoluzione.

Inizialmente la Fenomenologia era divisa in due parti, la prima relativa al **percorso della coscienza**, la seconda a quello dello **spirito**: tuttavia, quest'ultima parte fu rimossa poiché **anticipava aspetti presenti nell'*Enciclopedia***.
## L'iter della coscienza
### La coscienza
La prima tappa della fenomenologia è la **coscienza**, ovvero ***ciò che si rapporta ad un oggetto, qualcosa di esterno ad essa***. Seguendo la dialettica, si articola in tre momenti:
- ***Certezza sensibile***: inizialmente, ciò che deriva **direttamente dai sensi** rappresenta la conoscenza più **ricca e sicura** Tuttavia è la **più povera** perché rende certi di una **singola cosa in un singolo momento spazio-temporale** e infatti non può **né *pensare* né *dire* il suo oggetto** perché in tale modo dovrebbe introdurre una ***mediazione*** (*è* questo, *non è* quello): semplicemente lo **sente nella sua unicità** e dato che sta *prima* del pensiero, trapassa in un ***nulla* di determinato**.
- **Percezione**: quando l'*io* riconosce che l'**oggetto è *molteplicità di qualità*** e che quindi **non è unico di per sé**, ma viene **unificato dall'*io stesso***, in quel momento l'**oggetto si *risolve interamente nel soggetto***.
- **Intelletto**: gli oggetti tuttavia **non sono tali, ma *fenomeni***, ovvero **risultati di una *forza*** che agisce sul soggetto, dato che l'**essenza vera dell'oggetto è inconoscibile**, allora l'**oggetto è sia *unificato* che *generato* dalla coscienza**, la quale diventa così ***autocoscienza***.
### L'autocoscienza
Nella seconda figura l'attenzione si sposta sul **soggetto** e sulle sue attività in relazione alle **cose** e agli **altri**. L'attività dell'io si esprime come ***desiderio* di appropriarsi degli oggetti esterni**, ma questa assimilazione non è sufficiente perché per avere la certezza di **essere sé stessa** necessità di essere **riconosciuta da altre autocoscienze** per cui ha **necessariamente bisogno di altri uomini**. Questo reciproco riconoscimento tuttavia **non avviene tramite l'*amore*** (come sostenuto dall'Hegel giovane), ma deve avvenire con una **lotta e sfida**:
- ***Servo-signore***: rapportandosi agli altri, l'io segue il **proprio desiderio di affermazione**, trovandosi dunque in **conflitto** contro ogni altra autocoscienza, pronta a **sacrificare sé stessa**. Tale conflitto però non si conclude con la **morte**, altrimenti verrebbe meno il riconoscimento, ma con la **subordinazione dell'una all'altra** nel rapporto ***servo-signore***: il *signore* è colui che ha **messo a repentaglio la sua vita** pur di vincere, il *servo* colui che ha preferito **rinunciare alla sua indipendenza** pur di salvarsi. Tuttavia, Hegel analizza come dialetticamente i **ruoli si invertano**:
	- ***Paura della morte***: inizialmente lo schiavo è tale perché **timoroso della morte**, ovvero della ***perdita assoluta***, la quale tuttavia gli ha fatto comprendere di essere **diverso dal mondo di realtà naturali che lo circonda**.
	- ***Servizio***: il servo si autodisciplina e impara a vincere i suoi **istinti naturali**.
	- ***Lavoro***: il servo **imprime una forma alle cose** producendo un'**opera che permane** e diventa **indipendente dal soggetto che la produce**, rappresentando il **riflesso dell'autonomia del servo rispetto agli oggetti** che ***ribalta il rapporto servo-signore*** dato che adesso il signore è **dipendente dal lavoro del servo**, mentre il servo ha raggiunto la sua autonomia **imprimendo sé stesso nelle cose**.
- ***Stoicismo e scetticismo***: il servo, ormai indipendente dagli altri uomini, deve valutare il suo **rapporto con le cose**:
	- ***Stoicismo***: inizialmente, si ritiene **indipendente da ogni cosa** e diventa **stoico**, manifestando la sua **libertà rispetto a ciò che lo circonda**. Ma in questo pretende di **svincolarsi dalla realtà esterna senza negarla**, raggiungendo quindi una semplice **astratta libertà interiore**.
	- ***Scetticismo***: allora diventa **scettico**, scegliendo di **sospendere l'assenso su tutto ciò che è ritenuto *vero* o *reale***.
	- ***Solipsismo***: nel suo **atteggiamento negativo verso l'alterità** lo scettico perviene ad una **contraddizione** che si manifesta in una coscienza che **dichiara il nulla, ma dichiarando esiste** e quindi è **certa di sé stessa**. Tale paradosso, che la porta in **urto con le altre coscienze singole** e **con sé stessa**, la fa trasparire nella ***coscienza infelice***.
- ***Coscienza infelice***: una delle figure più note dell'hegelismo, nel quale la contraddizione dello scetticismo assume il carattere di una **separazione radicale tra uomo e Dio**. Lo scetticismo a cui si riferisce Hegel è quello di ***Pascal*** per il quale ***tutto è vanità***, sulla quale si **staglia l'infinità di *Dio*** e tale **opposizione** corrisponde alla collocazione della verità in una dimensione **irraggiungibile** e produce una **lacerazione infelice**:
	- ***Ebraismo***: inizialmente la contrapposizione si manifesta tra **trasmutabile e intrasmutabile**, nel quale l'Assoluto diventa un ***Dio* padrone della vita e della morte**, di fronte il quale l'essere umano si trova **totalmente dipendente**.
	- ***Cristianesimo medievale***: successivamente, *Dio* diventa **uomo, finito**, tuttavia la pretesa di cogliere così Dio è un **fallimento** dato che è ancora **trascendente**, quindi *oltre*, e poiché **incarnato concretamente**, esso si trova **lontano nello spazio e nel tempo**. Manifestazioni di questo atteggiamento:
		- ***Devozione***: il **pensiero sentimentale e religioso** che rimane astratto.
		- ***Operare***: rinunciando ad un contatto mistico con *Dio*, si esprime **verso il mondo**, traendo dal **lavoro** il proprio godimento, ma proprio esso è sempre un **dono di *Dio***, riconoscendo dunque che in ultima analisi **ad agire è sempre *Dio***
		- ***Mortificazione di sé***: si arriva alla **più completa negazione dell'io**, riferendosi all'***ascetismo*** e alle pratiche di **umiliazione della carne**.
	- ***Rinascimento***: proprio nel punto più basso della sua esistenza, la coscienza infelice **riemerge dialetticamente** comprendendo di essere **lei stessa *Dio***, ovvero l'**Assoluto**.
### La ragione
L'autocoscienza diventa **ragione**, assumendo in sé **ogni realtà** e avendo la **certezza di essere ogni cosa che poteva essere**:
- ***Ragione osservativa***: la *certezza* di essere ogni realtà deve ora diventare *verità*, indagando il **mondo naturale** e cercando di **riconoscersi nell'oggettività** (empirismo), ma in questa esasperata **ricerca di *sé all'esterno di sé*** si riconosce di nuovo come **distinta dal mondo**.
- ***Ragione attiva***: la ragione capisce che **non basta contemplare, ma deve *produrre* l'unità con il mondo**, producendo sé stessa:
	- ***Piacere e necessità***: inizialmente l'**individuo**, deluso dalla scienza, si ***getta* nella vita** alla ricerca del **godimento** e del piacere. Ma in questa lotta incontra la **necessità del destino** che incurante delle sue aspirazioni la **travolge completamente**.
	- ***Legge del cuore e delirio della presunzione***: cercando di **opporsi** al corso ostile del mondo si appella ai **sentimenti** e inizia a lottare per i suoi **ideali irrinunciabili**, cercando di abbattere i mali del mondo, ma **entrando in conflitto con *gli altri***, anche loro convinti propugnatori dell'unica realtà giusta.
	- ***Virtù e corso del mondo***: a questi fanatismi si contrappone la **virtù**, un agire che **va *oltre* il sentimento immediato**, che però si conclude con la **sconfitta della virtù** da parte della **realtà concreta** che continua nel suo corso immutata.
- ***Individualità in sé e per sé***: eliminata ogni proposta di universalità della virtù, l'individuo ritorna in sé stesso, capendo però che la sua realizzazione, in quanto tale **sarà incompleta**:
	- ***Regno animale dello spirito***: abbandonata la virtù, l'individuo **si dedica con dedizione ai suoi compiti particolari**, ma alla sua base si cela l'**inganno** secondo il quale questa **attività *propria* sia in realtà *dovere morale assoluto***, mentre esprime solamente il proprio interesse.
	- ***Ragione legislatrice***: capendo l'inganno di cui è vittima, **cerca in sé stessa leggi che valgano per tutti**, che tuttavia si rivelano **contraddittorie** perché sia *contingenti* che *universali*.
	- ***Ragione esaminatrice delle leggi***: tentando di formulare leggi universali, si deve **porre *al di sopra* delle stesse**, riducendone quindi la validità, dunque l'**individuo *non raggiungerà MAI l'universalità***, e deve quindi passare a ***spirito***, ovvero la ragione che si **realizza concretamente** nello **Stato di un popolo** e che l'***individuo è tale solo se inserito all'interno dello Stato, altrimenti è semplice astrazione***.
## L'iter dello spirito
### Lo spirito
Ricordando che *spirito* significa *l'individuo nei rapporti con la comunità di cui fa parte*, si osserva il **processo storico di questo rapporto**, dalla civiltà greca alla modernità:
- ***Eticità***: la prima fase corrisponde all'**eticità classica della *polis* greca**, caratterizzata dalla **fusione tra individuo e comunità**, nella misura in cui l'*individuo è **libero poiché partecipante dello Stato***, in un regno di *innocenza e felicità*. Questa armonia va in crisi con la **tensione tra *coscienza* e *Stato*** rappresentata nell'***Antigone*** di Sofocle, nella quale **legge *pubblica* e *interiore* si scontrano**, ma nella lettura hegeliana **entrambi hanno torto** in quanto **obbediscono solo alla *propria* legge, misconoscendo l'altro** e portando al trapasso nella seconda figura.
- ***Cultura***: corrisponde alla **frattura esplicita** tra individuo e politica, partendo dalla **crisi della *polis*** e il costituirsi di **grandi imperi**, che portano l'individuo a coltivare **filosofie che lo fanno *rifuggire nell'interiorità***, prendendo coscienza della sua individualità e culminando nel ***liberalismo di Locke***, nel quale *libertà* equivale a **libertà *dallo* Stato**. Il mondo moderno è caratterizzato dall'**operosità** e dalla **ricerca dell'utile particolare** rispetto al quale l'universale appare **limitante** tanto che gli **illuministi** giunsero a considerare la **realtà *negazione* della ragione**, distruggendo tutto in nome di ideali astratti, come si nota nel **fallimento della Rivoluzione francese** che diede vita alla società del Terrore.
- ***Moralità***: lo spirito ritorna in sé stesso e professa una **riconquistata eticità**, manifestata nel concetto di ***Stato nazionale ottocentesco*** che si concretizza nell'**idea prussiana dello Stato** come senso ultimo del reale.
### La religione e la filosofia
Tornando all'individuo, con la **religione** si rappresenta l'**Assoluto come *fuori di sé***, un Dio trascendente distinto da lui, mentre con la **filosofia** acquista la piena **coscienza di *sé stesso* come spirito**, superando la separazione tra individualità e realtà storica.
****
# Collegamenti
**Arte**: [[Astrattismo]] (astrazione della realtà nell'arte)
**Fisica**: 
**Inglese**: 
**Italiano**: 
**Latino**: 
**Matematica**:
**Scienze**:
**Storia**: [[Fascismo]] (concezione dello stato di Gentile)