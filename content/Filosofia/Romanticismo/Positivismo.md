# Caratteristiche principali
Caratterizzato dall'***esaltazione della scienza*** e si riferisce a tutto ciò che è ***positivo*** (*reale* e *pratico*), si fonda su 4 punti chiave:
- ***Scienza = unica conoscenza possibile*** ed il ***metodo scientifico = unico valido***.
- ***Filosofia = totalità del sapere***, non è una scienza ma una **catalogazione di principi comuni** a tutte le scienze.
- Il metodo va **esteso ad ogni campo**, anche quello sociale.
- Il **progresso scientifico *implica quello umano*** e deve essere utilizzato come strumento per **riorganizzare la società**.

Nella prima metà dell'Ottocento si considera come **proposta per superare la crisi rivoluzionaria** con un modello **organicistico e anti-liberale**, poiché influenzato dalla egemone filosofia romantico-idealistica; successivamente si presenta solo come **riflessione di un progresso in atto** e diventa la **filosofia egemone europea** con il **trionfo del liberalismo**.

Il progresso scientifico e la rivoluzione industriale determinano un **clima di *fiducia nelle forze dell'uomo*** e nelle **potenzialità della scienza**, un ottimismo che si traduce in un **culto per il pensiero**, esaltando la figura dello ***scienziato*** (in particolare *Charles Darwin*) e glorificando **industriali, ingegneri, medici, maestri**. Nel complesso rappresenta la **filosofia della moderna società industriale e tecnico-scientifica**, sviluppandosi nelle nazioni già industrializzate e diventando l'**ideologia della borghesia liberale**.

Tradizionalmente si divide in **sociale** ed **evoluzionistico**, ponendo *Darwin* come spartiacque, ma oggi si preferisce la divisone in **contesti nazionali**: tuttavia, queste distinzioni si possono **integrare** e mostrare come inizialmente la scienza era ***strumento di superamento della crisi moderna e mezzo di palingenesi dell'umanità***, ma con l'influsso darwiniano si carica di una **base evoluzionistica** che porterà a filosofie che si relazionano con il concetto di ***evoluzione***.
## Positivismo, Illuminismo e Romanticismo
Per molti aspetti, rappresenta una **ripresa dell'Illuminismo**, infatti ritroviamo:
- la **fiducia nella *ragione* e nel *sapere***
- l'**esaltazione della scienza** considerata **superiore alla metafisica**, che viene bandita
- la **visione laica e immanentistica** della vita, vuota di un qualunque *essere oltre l'essere*

Tuttavia sono presenti anche notevoli **differenze**:
- dato il **diverso momento storico** nel quale si sviluppa, è molto minore la **carica polemica** del movimento ed è anche **antirivoluzionario**
- la **filosofia = ordinare il quadro delle scienze**, non ha più funzione **gnoseologica**
- la **scienza = nuova certezza assoluta** simile ai **dogmi delle religioni positive**, tanto che diventa in ambito **gnoseologico** ciò che l'arte fu per i romantici.

Quest'ultimo aspetto mostra alcune **analogie** che portano, tralasciando le **diverse basi culturali e sociali**, a fare equivalere il positivismo ad un **romanticismo della scienza**, ovvero la concezione del **sapere positivo come *unico Assoluto***.
****
# Auguste Comte
Ritenuto il **fondatore** del Positivismo, il suo intento fu costruire una ***filosofia della storia*** che poi divenne una **religione dell'*umanità*** (divinizzazione della storia): per tutta la vita ha sentito il bisogno di una **rigenerazione universale** dell'uomo.

## La legge dei tre stadi
Il punto di partenza della sua dottrina è la ***legge dei tre stadi*** che descrive un ***iter* che ogni branca del sapere deve percorrere** per affermarsi come scienza.

|         STADIO          |       FACOLTÀ       |        OGGETTO         |          METODO          |            SOCIETÀ            |    ETÀ     |
| :---------------------: | :-----------------: | :--------------------: | :----------------------: | :---------------------------: | :--------: |
|  Teologico<br>Fittizio  |    Immaginazione    |  Cause prime e finali  |         Divinità         | Monarchia teocratica militare |  Infanzia  |
| Metafisico<br>Astratto  | Ragione speculativa |  Cause prime e finali  | Forze astratte (essenze) |      Sovranità popolare       | Giovinezza |
| Positivo<br>Scientifico | Ragione scientifica | Fatti e loro relazioni |    Leggi invariabili     |          Sociocrazia          |  Maturità  |
Nella sua riflessione nota la **mancanza di una *fisica sociale***, ovvero lo **studio positivo dei fenomeni sociali** e realizza che la **coesistenza di *teologia, metafisica e positivismo*** causano situazione di **anarchia intellettuale** che provoca una conseguente **crisi politica e morale della società**.
## La classificazione delle scienze
Per risolvere la crisi si propone di creare un'**enciclopedia delle scienze** che fornisca il **progetto generale di tutte le conoscenze scientifiche**, nelle quali inserisce solo quelle **speculative** (non pratiche) e **generali e astratte*** in una **gerarchia storica** (astronomia, fisica, chimica, biologia, sociologia) che si ordina per **semplicità decrescente** (semplice = generale). In questa lista ha escluso:
- **matematica**: la ritiene la ***base di tutte le scienze***, essendo la prima entrata nello stadio positivo, quindi si potrebbe introdurre all'inizio
- **logica**: ***non è una scienza***, ma il **metodo impiegato da ogni sapere**, quindi non sussiste in astratto
- **psicologia**: ***non è una scienza*** e non può esserlo, ritenendo che l'***osservazione interiore è impossibile***, in quanto *l'individuo non può **sdoppiarsi in oggetto e soggetto*** allo stesso tempo, e quindi si considera come unione di **biologia** e **sociologia**.
## La sociologia
La ritiene **necessaria per liberare la società dalla crisi** e deve concepire i ***fenomeni sociali*** come soggetti a **leggi immutabili** che li rendono **prevedibili e controllabili**, dividendosi in:
- **statica**: studia l'**ordine sociale** e le **relazioni necessarie** che lega le parti della società, come il rapporto tra **stadio di civiltà** e **regime politico**.
- **dinamica**: studia il **progresso** dell'umanità e spiega la comparsa degli ***uomini di genio*** che non sono geni *di per sé*, ma solo **strumenti di un movimento predeterminato** secondo la concezione di un **perfezionamento incessante dell'umanità** che troverà sempre un modo di attuarsi, e che in politica corrisponde alla ***sociocrazia***, un regime fondato sulla **sociologia** allo stesso modo nel quale la *teocrazia* si fonda sulla *teologia*.
## La dottrina della scienza
Serve all'uomo per **dominare la natura**, ma come **scopo indiretto**: il fine reale è **speculativo**, ovvero la ***formulazione di leggi*** che permettano la **previsione dei fenomeni**. Il fondamento della scienza è il **principio lockeano della *derivazione empirica della conoscenza*** (*Nulla nell'intelletto che non sia stato prima nei sensi*), ma questo sottolinea anche l'**inesistenza del *noumeno* dietro i fenomeni**, ponendosi in continuità con l'**antiessenzialismo** che si oppone ad ogni metafisica. Per questo motivo la scienza è ***avalutativa***, solamente **descrittiva**, semplicemente **dice le cose per come stanno**, senza alcun giudizio morale.

Tuttavia, non si può negare la **prevalente istanza razionalistica** in questa concezione: infatti la *conoscenza* del fenomeno si fonda sul conoscere il **principio di regolarità** che lo governa, il quale però deriva dalla **concettualizzazione dei fenomeni** (*osservazione, ordinamento, elaborazione della regolarità e formulazione della legge*) che sarebbe impossibile senza la capacità **creativa e organizzatrice della ragione**. E questa ricerca va guidata da **principi unici e condivisi** (unicità del metodo) e in particolare dal ***principio di economia*** che mira a guidare verso il **minor numero di leggi** (meno leggi = più generalità = migliore comprensione).
## La *divinizzazione dell'umanità*
Il secondo Comte nel ***Sistema di politica positiva*** esplicita i fondamenti teorici dell'**unità dogmatica del genere umano** che andava ristabilita con una **comunanza di dottrina, culto morale e costume**. L'***umanità*** viene celebrata a tal punto di diventare ***Dio stesso***, concepita come un *grande essere* formato dagli **esseri passati, presenti e futuri** che mirano alla **perfezione universale**, quindi la **tradizione ininterrotta del genere umano** che diventa un **oggetto di culto**. La morale del positivismo si fonda sull'**altruismo** (Vivere per gli altri) che si fonda sugli istinti **simpatici** dell'uomo, che l'educazione positivistica può rendere **predominanti**.
****
# John Stuart Mill
Il suo positivismo è ***completamente empirista***: accogliendo la base empirista della dottrina di Comte, tuttavia **rifiuta il ricorso a leggi generalissime** sostenendo che è sempre **necessario un *ritorno ai fatti***, tentando di **combattere ogni dogmatismo**.
## ***Sistema di logica***
* Nell'introduzione si sbarazza di **ogni questione alogica**, intendendo la logica come ***scienza della dimostrazione***, affermando che la conoscenza di *materia, spirito, spazio e tempo* sono da considerare come **intuizioni immediate** e quindi non vanno dimostrate, **eliminando la *realtà metafisica*** che vuole andare *oltre* esse.
* Continua poi affermando che ***tutte le verità sono empiriche*** (*questo è*): ogni proposizione ***essenziale*** (*l'uomo è razionale*) è semplicemente ***verbale***, ovvero fondata su una **convenzione di segni** che non rispecchiano la realtà.
* Gli **assiomi** sono in realtà ***suggeriti dall'osservazione*** e si considerano come **generalizzazione di *fatti constatati*** (*non-contraddizione* dall'impossibilità di credere-non credere, luce-tenebra).

Tuttavia, queste premesse **non conducono all'esito scettico humeano**, dal quale si distanzia per affermare la **validità della conoscenza umana**. Il problema fondamentale è la **giustificazione della generalizzazione**, dato che è **impossibile verificare tutti i fatti** e che talvolta essa **proviene da *un solo fatto***. La soluzione del problema, che equivale a quello dell'**induzione**, si rintraccia nel **principio di uniformità della natura** (leggi naturali rivelate dall'esperienza) che presentano un'**uniformità fondamentale** che le lega tutte, ovvero la ***causalità*** e permette di riconoscere un **ordine costante e necessario** dei fenomeni naturali.

Ma se queste leggi sono **uniformità *a causa dell'osservazione***, la causalità viene garantita come ***legge induttiva che regola l'induzione stessa***. Può sembrare un circolo vizioso, ma Mill si svincola da questo problema sostenendo la ***caduta del sillogismo*** e affermando che la ***premessa maggiore e con-provata con la conclusione e viceversa***: il ragionamento umano non è ***deduttivo*** ma procede ***dal particolare al particolare***, poiché ogni *presuna generalità* in realtà è **sintesi si *alcune osservazioni particolari***.
## Economia e politica
Sostenendo che le **leggi di produzione = leggi di *natura*** e che quelle della **distribuzione = *natura umana***, queste possono essere **modificate** per ottenere una migliore distribuzione della ricchezza, abolendo l'**automatismo economico**. La scelta tra **individualismo e socialismo** dipende da quale dei due si concili con la **massima somma possibile di libertà**, delineando alcuni **limiti del governo** in ambito economico per salvaguardare una **roccaforte nell'esistenza umana**: l'intervento di un'autorità nella vita di un individuo è giustificato **solo in difesa dei *diritti individuali***.
****
# Collegamenti
**Arte**: [[Futurismo]]
**Fisica**: [[Elettro-magnetismo]]
**Inglese**: [[Charles Dickens]]
**Italiano**: [[Giovanni Verga]], [[Naturalismo e Verismo]]
**Latino**: [[Apuleio]] (erudizione?), [[Gaio Petronio Arbitro]] (rappresentare la realtà per come è)
**Matematica**:
**Scienze**: avanzamenti della chimica
**Storia**: [[Seconda rivoluzione industriale]]
