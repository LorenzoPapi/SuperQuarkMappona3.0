# Opere
- ***Sulla quadruplice radice del principio di ragion sufficiente*** (**1813**), la sua tesi di laurea a Jena.
- ***Il mondo come volontà e rappresentazione*** (**1819**), fondamento del suo sistema.
# Il sistema
## Le radici culturali
La filosofia di Schopenhauer si pone come punto d'incontro tra:
- ***Teoria delle idee platonica***: le idee sono *forme eterne **estranee al dolore*** materiale.
- ***Kant***: riprende l'impostazione **soggettivistica della gnoseologia**.
- ***Illuminismo***: segue il filone **materialistico**, quindi la tendenza ad associare la **vita psichica** in termini di **fisiologia nervosa**, e la tendenza **demistificante** verso la tradizione.
- ***[[Romanticismo e idealismo|Romanticismo]]***: segue l'**irrazionalismo**, il **culto dell'arte**, il **tema dell'infinito** e del **dolore**, ma che lo dirigono ad un esito **pessimistico** verso la realtà.
- ***Orientalismo***: nonostante il dibattito sui rapporti con esso, sicuramente **fu il primo filosofo occidentale** a tentare il **recupero di alcuni motivi** del pensiero orientale, dal quale ha preso molte **immagini ed espressioni suggestive** e fu sicuramente ***ammiratore* del pensiero orientale**.
- ***Anti-idealismo***: si scaglia soprattutto **contro [[Georg Wilhelm Friedrich Hegel|Hegel]]** e contro il suo **giustificazionismo filosofico** che aveva eliminato la **libertà della filosofia** e contro la sua **filosofia *da università***.
## *Il mondo come volontà e rappresentazione*
Il fondamento del sistema è la **distinzione *fenomeno - noumeno*** derivata dalla **lettura dei critici immediati di Kant**:
- il *fenomeno* è un'**illusione**, semplicemente una **rappresentazione che esiste *solo nella coscienza***, da cui le prime parole della sua opera sono `Il mondo è la mia rappresentazione`.
- il *noumeno* è la **cosa in sé**, nascosta dal *velo d'illusione* che viene detto ***Velo di Maya***.

La *rappresentazione* è costituita dal **soggetto rappresentante** e dall'**oggetto rappresentato** e sono l'***uno esistente per l'altro***, nessuno dei due esiste di per sé, per cui sia il **materialismo** (nega il soggetto) che l'**idealismo** (nega l'oggetto) sono errati.
## *Sulla quadruplice radice del principio di ragion sufficiente*
 Seguendo il criticismo, ritiene che la nostra **mente** (che associa al **sistema nervoso**), sia corredata di **forme *a priori***, delle quali ammette solo ***spazio, tempo, causalità***: quest'ultima è l'**unica categoria** in quanto tutte le altre sono **riconducibili ad essa** e poiché l'**esistenza stessa** di un oggetto si risolve come **azione causale sugli altri** (*Wirklichkeit* deriva da *wirken*). Questa categoria, come afferma nello scritto, assume **forme diverse** a seconda degli ambiti in cui opera:

| Necessità  | Principio |        Rapporti        |
|:----------:|:---------:|:----------------------:|
|   fisica   | divenire  |    oggetti naturali    |
|   logica   | conoscere | premesse e conseguenze |
| matematica |  essere   |      spazio-tempo      |
|   morale   |   agire   |  motivazione e azione  |
Essendo le forme *a priori* simili a **dei vetri sfaccettati** attraverso cui la visione si deforma, considera la rappresentazione come **inganno**, concludendo che la ***vita è sogno, apparenza*** al di là del quale tuttavia **esiste la realtà vera** sulla quale l'**uomo si interroga** proporzionalmente alla sua **intelligenza**.
# La *Wille zum Leben* (volontà di vivere)
Presentando la sua filosofia come un'**integrazione** a quella di Kant, si vanta di avere **trovato la *via d'accesso al noumeno***:
1) se noi fossimo dati a noi stessi ***solo come fenomeno***, allora **non potremmo *uscire*** dal fenomeno,
2) tuttavia, poiché siamo dati a noi stessi **anche come *corpo***, non ci *vediamo* al di fuori, ma ci **viviamo da dentro**, provando delle **emozioni**
3) e in questo modo l'uomo può ***squarciare il Velo*** e afferrare il ***nostro* noumeno** che risulta essere la ***volontà di vivere***, un impulso che ci **spinge a vivere e agire**, e il nostro corpo è **manifestazione *fenomenica* dei desideri interiori**.

Tuttavia, quando *vivo* il mio corpo, lo **sottraggo al fenomeno**, eliminando le categorie a priori, e approdando all'**essenza del mio corpo**, che tuttavia **non è più *mia*, ma *universale***, non essendo inquadrata in nessuna forma a priori. Di conseguenza bisogna parlare di ***fenomeni* e *noumeno***, quindi la *volontà* diventa ***essenza dell'intera realtà*** e di conseguenza l'***intero mondo fenomenico*** non è altro che la sua **rappresentazione spazio-temporale**. L'***io schopenhaueriano*** non è più né *coscienza* né *universalità*, ma la **coincidenza di coscienza, volontà e corpo**, rivalutando quindi l'uomo nell'interezza delle sue facoltà.

Essendo *oltre* la rappresentazione, assume caratteristiche **assolute**:
- **Inconsapevolezza**: poiché la *coscienza* è una sua manifestazione, la volontà è **inconsapevole**, non segue alcuno schema logico ed è quindi assimilabile ad **energia**.
- **Unicità**: essendo al di là di spazio e tempo, **non è divisa da nulla**, è ovunque, sempre.
- ***Eternità***: essendo oltre il tempo, **non ha inizio o fine**, diventa l'**universo stesso**.
- ***Mancanza di causa e scopo***: poiché al di là della causalità, è assimilabile ad una **forza cieca e alogica**, infatti si può trovare una **ragione per un *desiderio fenomenico***, ma non per il ***desiderare in generale***, se non ***sé stessa*** (il desiderio cerca il desiderio).

Da quest'ultima caratteristica deriva l'**unica crudele verità sul mondo**: ***si vive solo per continuare a vivere e far vivere***, non esiste alcuno schema divino dato che l'unico **assoluto = volontà** che si manifesta inizialmente con **forme immutabili** (*idee*) fuori da spazio e tempo, e successivamente in **individui del mondo** che sono **copia** delle idee. Il mondo segue uno **schema a gradi** (forze naturali, piante, animali, uomo) tale che più si va in alto, **+ coscienza, - sicurezza** dato che la **ragione < istinto**.
## Il pessimismo cosmico
Essendo la vita un **continuo desiderare = continuo dolore per la mancanza** e di conseguenza la **gioia = cessazione momentanea del dolore**, definendo una felicità *in negativo*. Tuttavia, appagato il piacere, si subentra in uno stato di **noia = mancanza del desiderio**:
`La vita umana è come un pendolo che oscilla incessantemente tra il dolore e la noia, passando attraverso l'intervallo fugare, e per di più illusorio, del piacere e della gioia`.

Questo dolore, essendo la volontà universale, **investe *ogni* creatura vivente** e l'uomo ne soffre di più solo per la sua consapevolezza, affermando che il ***male è nel principio stesso del mondo*** che porta alla **lotta totale di tutte le cose**.

In questa vicenda irrazionale l'unico compito dell'individuo è **perpetuare la vita, quindi il dolore**, per cui l'**amore**, nonostante sia uno dei **più forti stimoli dell'esistenza** e renda *Cupido* il *signore degli dei e degli uomini*, dietro ad esso c'è il **freddo *Genio della specie*** che rende l'***accoppiamento l'unico fine dell'amore***, rendendo l'uomo innamorato lo ***zimbello della natura***. Di conseguenza **amore = sessualità** ed è per questo che viene **avvertito come *peccato***, oltre al fatto che sia la **maggiore causa di delitti**:
`L'amore è nient'altro che due infelicità che si incontrano, due infelicità che si scambiano e una terza infelicità che si prepara.
L'unico amore elogiabile è quello **disinteressato della *pietà***.
## Critiche agli ottimismi
Viene considerato ***maestro del sospetto***, indicando la sua tendenza a **criticare fermamente la tradizione**, in particolare *sbugiardando* la filosofia accademica e i vari **ottimismi** che dilagavano nelle filosofie ottocentesche:
- **cosmico**: nonostante la credenza in un ***Dio* immanente provvidenziale** sia *consolatrice*, è decisamente **falsa** dato che la vita è **esplosione di forze *irrazionali*** e il mondo è teatro di ***illogicità* e *sopraffazione*** come dimostra la ***legge della giungla*** che vige nella natura. Questo lo porta ad abbozzare un **ateismo filosofico** che sarà ripreso successivamente da [[Friedrich Wilhelm Nietzsche]].
- **sociale**: contrariamente all'ideale di un uomo *buono* che vive con gli altri **per amore reciproco**, sostiene l'idea che i **rapporti umani** sono regolati dal **conflitto** e dalla **sopraffazione reciproca** e che lo Stato nasce per **bisogno di sicurezza**.
- **storico**: ridimensiona fortemente la **portata conoscitiva della storia** considerandola semplicemente una **catalogazione di eventi** dato che non segue leggi e concetti generali e, a furia di **studiare gli *uomini***, gli storici perdono di vista l'***uomo***, sostenendo che esso muti, mentre in realtà il ***destino dell'uomo è immutato***, evidenziando la costante **ripetitività della storia**. Dunque l'unico compito della storia è **offrire all'uomo consapevolezza del suo destino**.
# La liberazione dal dolore
Dato il dolore intrinseco dell'esistenza, si **impara lentamente a non volerla più**, tuttavia il **suicidio è condannato** poiché è un **atto di forte affermazione della volontà** (il suicida nega la vita, non la volontà) e perché **sopprime *un fenomeno* della volontà**, lasciando il noumeno intatto. Per liberarsi dalla **volontà stessa di vivere** Schopenhauer richiama l'attenzione su **individui eccezionali** che nei secoli hanno intrapreso il **cammino della liberazione**, mostrando che la **presa di coscienza del dolore trasforma la *voluntas* in *noluntas***. L'iter salvifico dell'uomo si articola in:
- ***Arte***: al contrario della conoscenza scientifica, bloccata in spazio e tempo, è **libera e disinteressata**, rivolgendosi alle **idee** e analogamente il **soggetto che le contempla** non è più un individuo particolare ma il **puro occhio del mondo**, permettendogli di **fuggire alla catena infinita di desideri e bisogni**, offrendogli un **appagamento compiuto**. Le arti si dispongono in una **gerarchia** (architettura scultura, pittura, poesia) analoga a quella degli individui e spiccano la **tragedia** (*autorappresentazione del dramma della vita*) e la **musica** che diventa **immediata rivelazione della volontà a se stessa**, non lavorando di *mimesi*. Tuttavia, la funzione liberatrice dell'arte è **temporanea e parziale**.
- ***Etica***: differentemente dall'**estraniazione estetica**, implica un **impegno nel mondo a favore del prossimo**, un tentativo di **superare l'egoismo dell'ingiustizia**, sostenendo che nasca da un **esperienza vissuta che ha provocato un sentimento di *pietà*** con il quale ci **immedesimiamo nelle sofferenze altrui**. Non basta *sapere* che tutti soffrono ma bisogna ***sentirlo***, per cui è la **moralità che produce conoscenza**, sperimentando l'**unità metafisica di tutti gli esseri** e abbandonando la concezione ***diversità*** dagli altri. L'etica si concretizza nella **giustizia**, ovvero nella capacità di ***non fare del male***, e nella **carità**, ovvero la ***volontà attiva di fare del bene***, quindi di provare l'**amore autentico della *pietà* verso qualcuno**: ai suoi massimi livelli consiste nell'***assumere su di sé il dolore cosmico***.
- ***Ascesi***: nonostante sia una vittoria sull'egoismo, l'etica rimane sempre **all'interno della vita** ed è attaccata ad esso, per questo bisogna **eradicare il desiderio di esistere, godere e volere**, tramite la **castità perfetta** (*rinuncia ai piaceri, digiuno, umiltà*) che porta allo **scioglimento della volontà di vivere** in un solo uomo, ma siccome essa è unica allora in **ogni individuo**. Tale atto è l'**unica libertà dell'uomo** perché tutto il resto è determinato dalla causalità e solo **uscendone noumenicamente** si può affermare la propria libertà. Il **misticismo ateo** mette a conclusione dell'ascesi il **nirvana buddhista**, cioè l'esperienza del **nulla** che equivale ad una **negazione del mondo stesso**.
****
# Collegamenti
**Arte**: [[Impressionismo]] (la realtà è una *mia* rappresentazione)
**Fisica**: 
**Inglese**: 
**Italiano**: [[Giacomo Leopardi]] (pessimismo cosmico)
**Latino**: [[Epica del 1° secolo#Marco Anneo Lucano|Lucano]] (mancanza di provvidenzialismo)
**Scienze**:
**Storia**: 