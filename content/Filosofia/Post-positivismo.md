# Caratteristiche
L'espressione ***epistemologia post-positivistica*** si intende una filosofia che assume posizioni **critiche verso il [[Neopositivismo|neopositivismo]] e [[Karl Popper|Popper]]** che consiste in:
- **anti-empirismo** e **anti-fattualismo**, considerando i fatti ***tali in funzione della teoria***
- l'attenzione per la **configurazione storica del sapere scientifico**
- l'influenza dei **condizionamenti extra-scientifici** sulla scienza
- l'**esclusione di una base empirica neutrale** che funga da criterio di *verificabilità* o *falsificabilità*
- la **negazione del presunto metodo fisso**
- il **rifiuto del mito della ragione** e il **ridimensionamento del valore gnoseologico della scienza**
- la considerazione di **teorie come *consenso*, non *verità***
- la **contestazione dell'epistemologia tradizionale**
# Kuhn
Autore de ***La struttura delle rivoluzioni scientifiche*** (**1962**) elabora un'epistemologica secondo la quale le **nuove dottrine** non sorgono né dalla *verificazione* né dalla *falsificazione*, ma semplicemente dalla **sostituzione del modello esplicativo vigente con uno nuovo**. Lo sviluppo storico della scienza si articola con l'alternarsi di ***scienza normale*** e ***rotture rivoluzionarie***: i primi sono qualificati dal **prevalere di *paradigmi***, ossia di **complessi organizzati** di **teorie, modelli ed esperimenti** considerati capaci di costituire il **fondamento della scienza** riferito anche ad un **complesso di elementi culturali** che condizionano la **metodologia** stessa della scienza; i secondi sono determinati da una **somma di *anomalie***, eventi nuovi e insospettati che cercano di **ingabbiare nel vecchio modello esplicativo**, tentando di correggerlo, fino al punto nel quale il sistema è **reso inadatto**, producendo una frattura e rendendo necessario il **cambiamento di visione del mondo (*ontologia*)**.
Di conseguenza, i vari paradigmi della storia rimandano a **quadri concettuali completamente diversi e distanti** fra loro, ostacolando il **confronto critico di Popper**, eliminando il ***criterio di scelta***: ***ogni osservazione empirica assume un significato diverso a seconda del contesto storico***. Ciò significa che **non esiste un unico fatto**, e che i **dati sono *carichi* di teoria**, per cui è **impossibile paragonare due diverse teorie**, differendo nel significato. L'accettazione di un nuovo paradigma avviene con una ***conversione* delle comunità scientifiche** per condizioni **extra-scientifiche** (il culto del sole di Keplero): non c'è progresso ***verso***, ma ***a partire da*** qualcosa, allontanandosi dagli stadi primitivi di ricerca.
L'epistemologia di Kuhn è stata accusata di ***irrazionalismo*** e ***misticismo***: i suoi critici (*Lakatos* e *Popper*) sostengono che Kuhn trasforma la **rivoluzione scientifica in *questione di psicologia di massa***. Negli anni successivi, cercò di articolare meglio la dottrina parlando di ***alcuni criteri*** che presiederebbero alla **scelta di teorie rivali**, distinguendo in ***incomunicabilità* della teoria** e ***comunicabilità* dei risultati tecnici**: ha inoltre sostituito al *paradigma* la ***matrice disciplinare*** (oggetti di vario tipo che richiede *ulteriore specificazione* proposta dagli *esperti* di una disciplina). L'epistemologia sfocia dunque in una **prospettiva strumentalistica** per la quale l'***oggettività della conoscenza scientifica si rivela come intersoggettività*** nel senso che le *procedure* e gli *strumenti* sono adottati di ***comune accordo***: l'oggettività scientifica non è ***ontologica*** ma ***pragmatica***.
# Quine
Nell'articolo ***I due dogmi dell'empirismo logico***, identifica i due presupposti fondamentali del neopositivismo:
- **analiticità**: credenza che **accanto alle verità sintetiche sussistano quelle analitiche**
- **riduzionismo**: convinzione che **ogni proposizione vera è tale per la sua relazione con l'esperienza** e dunque che a questa possa **essere ridotta**
## Critica all'analiticità (relativismo ontologico)
A proposito della prima, rileva le **difficoltà con il *significato*** che sorgono cercando di darne una definizione: la teoria del ***significato*** è molto più *oscura* di quella del ***riferimento***. Infatti, pretendo di spiegare il *significato* di un termine, usiamo **sinonimi** (traduzioni): la tautologia *nessun uomo non sposato è sposato* può essere riscritta sostituendo a *uomo non sposato* il termine *scapolo* usando la ***sinonimia*** ottenendo una verità ***analitica non logica*** perché dipende dal linguaggio. Se per spiegare cosa *è* la sinonimia utilizzo il termine *significato*, cado in un **circolo vizioso**: dunque, **analiticità, sinonimia, significato** sono interconnesse e definire una porta al ricorso alle altre. È **impossibile la dualità delle verità** ed è **impossibile stabilire per ogni proposizione da cosa dipenda** (linguaggio o esperienza).
Bisogna dunque **eliminare il significato** e parlare solo di ***termini*** ed ***enunciati***, spiegabili con l'analisi linguistica per evitare l'approdo ad un nuovo **platonismo del significato**. Inoltre, anche i **nomi** vanno valutati attentamente perché sarebbe erroneo inferire l'**esistenza dell'entità da quella di un nome**: ne consegue un criterio di **economia ontologica** che elimina le **entità astratte**. L'ontologia va dunque scelta nello **schema concettuale più semplice** al quale si possano adattare e ordinare le **proprie esperienze**: ed essendo scelta nel linguaggio in cui si opera, è **teorica** e **relativa**: ***non è possibile parlare di enti indipendentemente dal riferimento al linguaggio che adottiamo***. La *credenza* nell'esistenza di qualcosa dipende dal **contesto culturale** in cui viviamo.
## Critica al riduzionismo (*olismo semantico*)
A proposito del secondo, preferisce il punto di vista ***olistico***, sostenendo che:
- ogni enunciato è **vero** a patto che nel sistema vengano fatti gli **opportuni adattamenti**
- la **revisionabilità** investe **ogni enunciato empirico, logico e matematico**
Se quindi tutti gli enunciati esprimono verità tali in base ai fatti e al linguaggio adoperato, bisogna avvalersi anche di **criteri *metodologici* di falsibilità** e solo la **sensibilità del ricercatore** decide quali elementi della **teoria smentita** valga la pena mantenere e quali no: ma ciò smentisce ogni **confronto diretto tra le ipotesi scientifiche e l'esperienza** per cui **non sussiste alcuna corrispondenza tra enunciati e fattuale**. Il linguaggio è un **unico** che comprende sia enunciati **scientifici che non** e non è neppure uno strumento neutro nel quale tutto può essere detto: è una **teoria sul mondo** nel quale è impossibile separare le componenti **linguistiche** da quelle **empiriche**.
## Filosofia del linguaggio
Nonostante il **rifiuto del *significato***, esso diventa **ammissibile** solo se **riferito a enunciati osservativi** associabili ad una serie di stimoli **intersoggettivamente riconosciuti con stabilità**. È dunque ricavato dal **comportamento del parlante** ed è relativo agli **stimoli**, non agli *stati mentali*, che sono solo **manifestati da esso**, per cui non ha senso indagarne la natura intima. Se il linguaggio avesse significato assoluto, si darebbe credito al ***mito del museo***, un luogo in cui **gli oggetti esposti sono i significati, le parole le etichette** e sostenere quindi un **illusorio iperuranio** nel quale i significati **vivrebbero di vita propria**. Riprendendo la tesi della **categorizzazione del mondo mediante il linguaggio**, Quine sostiene che i significati si inquadrano nei **sistemi culturali e linguistici a cui i parlanti appartengono** e dunque possiedono diverse *ontologie*: ciò porta ad **infiniti linguaggi, impossibili traduzioni**. Un esempio di ***Parola e oggetto*** spiega il perché:
```
Ipotizziamo che un antropologo, indicando un coniglio a un indigeno di cui non conosce né lingua né cultura, domandi di che cosa si tratti, ottenendo "gavagai" come risposta. Con tale espressione, potrebbe indicare sia il "coniglio" sia "parti di coniglio", "stadi temporali di coniglio" o altro: un'infinità di espressioni che l'antropologo non potrebbe mai immaginare. A tutte queste variante diverse e incompatibili è corrispondente lo stesso dato percettivo, restituendo una traduzione indeterminata.
```
Il ***dato percettivo*** può essere **categorializzato in modi diversi** e l'**ontologia è conseguenza della nostra visione del mondo**: la traduzione è **trasposizione di uno schema conettuale** diverso dal nostro e non ha senso interrogarsi sulla corrispondenza dei significati perché basta quella dei **comportamenti**. L'importante infatti è la **salvaguardia del *maggior numero* di affermazioni** (***principio di carità***) che tende a massimizzare la **convergenza tra i parlanti**.
## Filosofia della scienza
Rappresenta un **settore della scienza naturale** e studia il rapporto tra la **teoria** scientifica e lo **stimolo** da cui proviene, riducendosi ad una **disciplina *psicologica comportamentisticamente intesa***, battezzata *epistemologia naturalizzata*. Nell'ottica antifondazionalista, Quine afferma che la **filosofia non ha funzione prescrittiva**, e non dice **nulla sulla realtà**, compito delle **scienze** che **le indicano il percorso**: la filosofia deve solo spiegare **come si passa dal semplice stimolo assoluto alla complessità delle scienze**. Si distingue da esse infatti per l'**ampiezza dei suoi quesiti**, chiedendosi quali enti ***esistono*** (ontologia) e quali ***domande siano ponibili*** (problemi predicativi).
