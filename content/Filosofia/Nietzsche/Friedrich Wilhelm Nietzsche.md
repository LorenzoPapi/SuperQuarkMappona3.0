# Biografia
## Filosofia e malattia
Vi furono inizialmente due interpretazioni riguardo al rapporto filosofia-malattia:
- secondo quella **positivista**, una **filosofia dovuta ad una mente malata è essa stessa malata**, sia che essa fosse **prodotto** o **causa** della malattia
- secondo quella **avanguardista**, si valorizza la malattia come **necessaria per la creatività** del suo pensiero e per la **caduta delle illusioni irrazionali**

Ad oggi, il rapporto è **irrilevante** dato che la filosofia va **giudicata per i contenuti**, non ciò che li ha potuti generare.
## Nazificazione e denazificazione
Spesso associato alla **cultura nazifascista**, tanto da considerare essa un **"esperimento nietzscheano"**, tale lettura fu **agevolata dalla sorella** che lo mostrò come **propugnatore di una palingenesi reazionaria**; tuttavia attribuirle tutta la colpa è **eccessivo** (solo la **visita di Hitler** rappresenta un episodio noto), dato che la dottrina presenta **spunti antidemocratici** e **antiegualitaristi** atti ad una **lettura reazionaria**. Nel secondo dopoguerra fu **denazificato**, anzi considerato **progressista** al pari di Marx. Di recente, si è affermata la tendenza a considerare sia le **novità e rotture** del suo pensiero, sia i suoi **aspetti reazionari**.
# Sintesi del pensiero
I caratteri generali del pensiero nietzscheano sono:
- una **critica radicale all'Occidente** che diventa una **distruzione programmatica delle certezze del passato**
- la **delineazione di un nuovo tipo di umanità** (***oltreuomo***)
- l'utilizzo di **nuove modalità espressive** che testimoniano un **tono personale e coinvolgente**
- l'**asistematicità** necessaria data l'**illusorietà del desiderio di impadronirsi del reale**, destinato all'**insuccesso** e la conseguente **pluralità di significati**
# Opere
Le edizioni delle opere furono molteplici:
- ***in ottavo grande*** (**19**) pubblicata dall'**Archivio Nietzsche di Weimar** custodito dalla sorella, contenente anche ***La volontà di potenza*** (**1067** aforismi) che rappresenta una **sintesi** del suo pensiero
- ***Musarion Ausgabe*** (**23**) presenta gli scritti in **ordine cronologico**
- ***Karl Schlechta*** (**4**) simile a quella ***Colli-Montinari***, nella quale cade l'ordine tematico

L'antologia è divisa in:
- scritti **giovanili wagneriani-schopenhaueriani**, fra cui:
	- ***La nascita della tragedia*** (**1872**)
	- ***Considerazioni inattuali*** (**1873 - 1876**)
- scritti **intermedi illuministici**, fra cui:
	- ***Umano, troppo umano*** (**1878 - 1880**)
	- ***La gaia scienza*** (**1882**)
- scritti **"del meriggio"** che comprendono ***Così parlo Zarathustra*** (**1883 - 1885**) e i relativi frammenti postumi
- scritti "**del tramonto**", in particolare ***Al di là del bene e del male*** (**1886**)
# Il periodo giovanile
Principalmente legato alla **cultura greca** e ai maestri [[Schopenhauer]] e Wagner, gli scritti di questo periodo sono principalmente **saggi** e **trattati**.
## *La nascita della tragedia* (la duplice spiritualità)
L'opera risulta **composita** negli argomenti (filologia, filosofia, estetica e teoria della cultura), ma prevale la componente **filosofica**, mostrando che la **filologia** è strettamente legata ad essa. Il motivo centrale è la distinzione dei due **impulsi base della cultura greca**:
- lo **spirito apollineo** nasce dalla **fuga dal divenire** ed è espresso nelle forme **armoniose** di **scultura** ed **epica**
- lo **spirito dionisiaco** nasce dalla **forza vitale** e dalla **partecipazione al divenire** ed è espresso dall'**esaltazione creatrice** di **musica** e **lirica**

In contrapposizione con la filologia dominante, sottolinea il **carattere originariamente dionisiaco** della sensibilità greca, tanto che scorge ovunque il **dramma della vita e della morte** e definisce l'apollineo come **sua conseguenza**, nonché **tentativo di sublimare il caos nella forma**l, come dimostrano gli **dei olimpici**.
Primariamente, i due spiriti convissero separati, ma nell'età della **tragedia attica** (Sofocle ed Eschilo), i due impulsi si **armonizzarono fra loro**: la tragedia è `un coro dionisiaco che sempre di nuovo si scarica in un mondo apollineo di immagini`.
Successivamente, nella **tragedia di Euripide** che inscena la **quotidianità dell'uomo**, prevale quello **apollineo** parallelamente all'**insegnamento razionalistico e ottimistico di Socrate** che compie l'**uccisione dell'istintualità**. La decadenza della tragedia funge da causa di quella della **civiltà occidentale** e trova simbolo nell'opposizione tra uomo **tragico** (accetta la vita) e uomo **teoretico** (`violenta la vita con i sillogismi`).
La celebrazione del dionisiaco coincide con la **celebrazione della vita** che si pone **al di là di pessimismo e ottimismo**. Mentre da [[Schopenhauer]] Nietzsche deriva la tesi del **carattere doloroso dell'essere**, egli **respinge l'ascesi** contrapponendo alla ***noluntas*** un atteggiamento di **accettazione dell'essere** nella sua globalità. Poiché la vita è **dolore**, non ha né **ordine** né **scopo** e i due atteggiamenti verso di essa sono:
- **rinuncia e fuga** che mette capo all'**ascetismo**, proprio del **cristianesimo**
- **accettazione della vita per come è** che mette capo all'***oltreuomo***

Nietzsche sceglie di essere **discepolo di Dioniso**, colui che incarna **tutte le passioni e gli istinti**. Il mondo e la vita sono un **gioco estetico e tragico** costituito dalla **lotta tra opposti**, compreso solo dall'**arte** che diventa quindi **organo della filosofia** (l'arte viene posta al centro e da essa viene spiegato il mondo). La civiltà come **decadenza** sfocia nell'ideale di una **rinascita della cultura tragica**, incentrata sull'arte e sulla **musica**, di cui il filosofo scorge in **Wagner** un'incarnazione emblematica.
## *Considerazioni inattuali* (la concezione della storia)
Le quattro considerazioni, più che teorizzanti l'auspicata **rinascita della cultura tragica**, diventano una **critica della cultura contemporanea**. Nella seconda, *Sull'utilità e il danno della storia per la vita*, si schiera **contro lo storicismo**, sostenendo che l'**eccesso di storia** è una **malattia** di cui l'uomo del XIX secolo soffre per la sua **coscienza epigonale** (seguace) ed è propenso a ritenere che "non c'è nulla di nuovo sotto il sole"; inoltre favorisce l'***idolatria del fatto*** e fa dell'uomo un **processo necessario** costretto a chinare la testa davanti la potenza della storia, accontentandosi del ***consumismo della storia***. Contro questo atteggiamento, ricorda il ***fattore oblio*** perché **senza incoscienza non c'è felicità** ([[Leopardi]], animali) e perché per **poter agire bisogna dimenticare il passato**. Tuttavia la **storia deve essere al servizio della vita** in tre possibili rapporti:

|   Storia    |         Ricerca         |      Individuo      |              Pro              |                                  Contro                                   |
| :---------: | :---------------------: | :-----------------: | :---------------------------: | :-----------------------------------------------------------------------: |
| monumentale |     modelli passati     | attivo<br>aspirante |    ritorno della grandezza    |                 mitizzazione del passato<br>fanatismo<br>                 |
| antiquaria  |  fedeltà<br>amore<br>   | preserva<br>venera  |        tradizionalismo        |                  mummifica la vita<br>paralizza l'agire                   |
|   critica   | liberazione dal passato |       soffre        | capacità di ripartire da capo | presunzione di giudizio<br>dimentica che il presente è frutto del passato |

Ognuno di questi generi è valido solo se **non utilizzato esclusivamente**: è necessario un approccio alla storia che **integri tutti i possibili rapporti** con essa.
# Il periodo illuministico
Risulta caratterizzato dal **ripudio dei maestri di un tempo** e coincide con l'avvento dell'**aforistica**, ovvero **illuminazione istantanea** finalizzata a cogliere **al volo** i concetti, che però vanno **interpretati** (**ruminati**). Si trova inoltre l'**abbandono della metafisica estetica** in favore della **prospettiva scientifica**, tanto che la scienza **giudica metafisica, religione e arte**. 
## *Umano, troppo umano* (il metodo nietzscheano)
La prima sezione dell'opera è dedicata a **Voltaire**; viene detto illuminista perché impegnato in un'opera di **critica della cultura con la scienza**, cioè un metodo di pensiero che **emancipa gli uomini dagli "errori"** che gravano sulle loro menti.
Questo nuovo metodo del pensiero è **critico storico-genealogico**:
- critico perché **sospetto = regola di indagine**
- storico-genealogico perché **realtà = esito di un processo da ricostruire**
Il metodo si articola inoltre in due fasi:
- **analisi storico-concettuale** che dimostra come i valori ritenuti ***eterni*** sono il frutto di uno sviluppo storico, dunque sono in realtà ***relativi*** e contingenti
- **critica demistificante** con la quale rivela he sotto la **presunta assolutezza**, si celano **interessi umani**

Nietzsche parla del suo metodo come ***chimica delle idee e dei sentimenti***, alludendo sia alla **demistificazione** (scomponendo le cose nobili e complesse nei semplici bisogni umani), sia alla **dialettica** (un atteggiamento scaturisce dal suo opposto).
Le ***figure*** con le quali si concretizza la filosofia illuministica, sono lo ***spirito libero*** che si identifica con il **viandante** che riesce a **emanciparsi dalle tenebre passate**, e la ***filosofia del mattino*** da lui seguita, basata sulla concezione della vita come **transitorietà** e come **libero esperimento senza certezze precostituite**. Proprio la **morale** e la **metafisica** sono gli errori dell'umanità: se la morale sarà sviluppata negli ultimi scritti, la critica alla metafisica trova espressione nella teoria della *morte di Dio*, sviluppata nella ***Gaia scienza***.
## *La gaia scienza* (cioè la *morte di Dio*)
Prima di comprendere la sua morte, definiamo cosa è ***Dio*** per Nietzsche:
- il simbolo di ogni **prospettiva oltremondana** che pone il senso dell'**essere oltre l'essere** e che rappresenta una **fuga dalla vita** e una **rivolta contro questo mondo**
- la **personificazione delle certezze dell'umanità** per dare un senso alla vita, concezione che è soltanto una **costruzione della nostra mente** per sopportare il **dolore di vivere**

Di fronte allo sguardo disincantato del filosofo, metafisica e religioni sono **bugie di sopravvivenza** e *Dio* è la **più antica delle bugie vitali**, la **quintessenza di tutte le credenze escogitate nei tempi** per fronteggiare la caoticità dell'esistenza. Per questo sostiene superflua ogni **dimostrazione della sua non-esistenza**, poiché l'idea di *Dio* è confutata dalla **realtà stessa**, dato che nasce dalla **paura dell'uomo di fronte all'essere**. In uno dei passi significativi dell'opera, l'autore annuncia la [[Citazioni#Aforisma 125|morte di Dio]] (*Gott ist tot!*) con il racconto dell'**uomo folle** che, al pari del mito della caverna platonico, contiene una ricca **simbologia filosofica**:
- il "folle" è il **filosofo-profeta**
- le risa degli uomini sono l'**ateismo ottimistico e superficiale ottocentesco**, insensibile alla portata della notizia della morte di Dio
- la difficoltà di bere il mare, cancellare l'orizzonte ecc. alludono al **carattere arduo e sovrumano dell'uccisione di Dio**
- precipitare nel vuoto, la mancanza di riferimenti esprimono **vertigine e smarrimento** che seguono allo svanire di ogni certezza
- la necessità di *divenire Dio* indica che l'uomo **deve farsi oltreuomo** per reggere l'evento
- l'essere giunto "troppo presto" indica che la **coscienza della morte di Dio** non è ancora un **fatto di massa**, ma lo diventerà in futuro
- le chiese dette *sepolcri di Dio* simboleggiano la **crisi delle religioni**, tanto che considera il cristianesimo come un `antichità emergente da epoche remotissime`, ma che sarà tanto attuale fin quando ci saranno persone che lo **sentiranno necessario**

La *morte di Dio* rappresenta un trauma solo per l'**uomo-non-ancora-oltreuomo** che, proprio in virtù di esso, diventa tale: è dunque l'**atto di nascita del superuomo** e solo chi ha il coraggio di **guardare in faccia la realtà** e **prendere atto del crollo degli assoluti** è maturo per diventare *oltreuomo* ed ha come **condizione necessaria** la morte di Dio e come futuro le **infinite possibilità** di progettare la propria esistenza **al di là di ogni struttura metafisica data**.
L'evento funesto si figura sia come frutto di una **persuasione filosofica**, tanto che l'ateismo deriva dall'istinto filosofico del *chiedersi il perché*, sia di una **consapevolezza epocale**, ovvero il risultato di una constatazione storica. In ogni caso, l'oltreuomo diventa tale solo dopo **avere calpestato ogni divinità**: o il mondo è **dionisiaco**, *Dio* non esiste e l'oltreuomo ha senso, o *Dio* esiste, il mondo è **apollineo** e l'oltreuomo è insensato. Dunque l'**universo nietzscheano** esiste solo se si fonda sul presupposto di un **mondo sdivinizzato**. L'ateismo contesta **ogni surrogato di *Dio***, quindi anche l'**ateismo *positivo* dell'Ottocento** nel qual *Dio* viene sostituito con *Stato*, *Umanità*, *Scienza* ecc. Sostenendo che ***Dio* è morto** si intende che **la metafisica e il valore dei valori** sono stati distrutti. Rappresenta infine il **tramondo definitivo del platonismo**, perché fu Platone a inventare un ***altro mondo*** contrapposto a quello *apparente* in cui viviamo. Nello scritto ***Crepuscolo degli idoli*** scandisce in sei tappe il processo di **rivelazione della falsità del mondo platonico**:
1) con **Platone** e la **filosofia greca** si ritiene che il *mondo vero* sia attingibile dai **saggi**
2) con il **cristianesimo** è attingibile solo ai **virtuosi**
3) con il **kantismo** è **indimostrabile** e ridotto ad un **postulato morale**
4) con il **positivismo** si risveglia la ragione anti-metafisica e si ritiene **inconoscibile**
5) con la **filosofia del mattino** si rivela **inutile e superfluo**
6) con la **filosofia di Zarathustra**, all'**eliminazione del mondo vero** si affianca quella del **mondo apparente**, ovvero la fine di qualunque **prospettiva dualistica**
In ***Aurora***, Nietzsche presenta la fine del mondo vero come ***autosoppressione della morale***, cioè che proprio in **omaggo ai valori morali di veracità e onestà** ci siamo **sbarazzati di idee morali e metafisiche di matrice platonico-cristiana**. La *morte di Dio* porta ad un **uomo nuovo** che sarà discusso dal Nietzsche *maturo*.
# *Così parlò Zarathustra. Un libro per tutti e per nessuno*
Dopo la ***morte di Dio*** e l'***eliminazione di ogni dualismo ontologico***, si aprono le possibilità dell'***ultimo uomo*** e dell'***oltreuomo***, concetti opposti. La scelta di ***Zarathustra*** come profeta dell'*oltreuomo* deriva dal modello di *autosoppressione della morale*, secondo cui lui fu sia il **primo a tradurre la morale in metafisica** sia il **primo a riconoscere il suo errore**. Alla nuova filosofia si accompagna un nuovo stile letterario di **poesia in prosa** con un **tono profetico** ricco di simboli, allegorie e parabole che determina la sua **difficile interpretazione**.
#todo trama
Concettualmente, tratta dell'**oltreuomo** (prima parte), **volontà di potenza** (seconda) ed **eterno ritorno**.
## L'*oltreuomo* (*Übermensch*)
È un **concetto filosofico** di cui si serve per esprimere un **modello di uomo** in cui si concretizzano i **temi di fondo** del suo pensiero: è colui che **accetta la tragicità dionisiaca dell'esistenza**, la vita, la *morte di Dio*, la perdita di certezze ecc. In questo modo non può che stagliarsi sull'**orizzonte del futuro** tanto che l'espressione indica un uomo **al di là di ogni tipo antropologico dato**, capace di **creare nuovi valori** e rapportarsi in maniera **inedita** alla vita. Lo presenta come il **senso della terra** e come il **fautore della fedeltà anti-idealistica al mondo**: l'uomo è terra, è nato per vivere sulla terra dunque l'**uomo è sostanzialmente corpo**, mentre l'**anima è insussistente**. In virtù dell'accettazione della vita, la terra diventa **dimora gioiosa** e il corpo diventa **modo concreto di essere nel mondo**.
Nel primo discorso (***Delle tre metamorfosi***), descrive la genesi del superuomo come una **libertà che libera se stessa** per approdare all'affermazione della vita:
1) lo spirito diventa **cammello**, simbolo dell'**uomo che porta i pesi della tradizione** e che si piega di fronte a *Dio* e alla morale
2) il cammello diventa **leone**, simbolo dell'**uomo che si libera dai fardelli metafisici ed etici** all'insegna dell'***io voglio*** nell'ambito di una **libertà negativa** (*da*, non *di*)
3) il leone diventa **fanciullo**, ovvero ***oltreuomo***, creatura che si **inventa al di là di bene e male** come se fosse uno *spirito libero*

Qualche studioso ha considerato Nietzsche **progressista**, considerando l'*oltreuomo* come un'umanità liberata; tuttavia proprio questa concezione presenta **connotati antidemocratici e reazionari** dato che la liberazione riguarda un'**élite di uomini** che non solo si erige sulle masse, ma **necessita della schiavitù**, definendo l'*oltreuomo* come ***eccezione superiore che si contrappone al gregge inferiore***. Tuttavia, ciò non significa che Nietzsche metta a capo un **progetto politico definito**: anzi, **denuncia tutti gli idoli politici del suo tempo**, mostrando come il suo **messaggio ultimo** sia cercato sul piano **filosofico**, non politico.
## L'eterno ritorno dell'uguale
Significa la **ripetizione eterna di tutte le vicende del mondo** ed è detto da Zarathustra stesso il **suo pensiero più profondo**. Il filosofo racconta di essere stato *folgorato* da questa idea in una **passeggiata a Sils Maria** (agosto 1881) quando percorreva i boschi al di là di uomo e tempo. La prima formulazione si trova nell'**[[Citazioni#Aforisma 341|aforisma 341]]** della *Gaia scienza*, mostrando il suo carattere **selettivo**, fungendo da **spartiacque tra *uomo* e *superuomo***: la reazione di **terrore** è propria del primo, quella di **accettazione** del secondo.
La seconda formulazione è descritta nel discorso ***La visione e l'enigma***: Zarathustra (il filosofo autentico, più solitario degli uomini) narra di una salita su un **impervio sentiero di montagna** (innalzarsi del pensiero) durante la quale giunge di fronte a una **porta carraia** sulla quale è scritto ***attimo*** (presente) e dinanzi alla quale si **uniscono due sentieri** che **nessuno ha mai percorso sino alla fine**. Uno porta ***indietro*** (passato), l'altro in ***avanti*** (futuro): chiede al nano che lo accompagna se le due vie siano destinate a **contraddirsi in eterno** o no e, alla sua risposta affrettata che allude alla **circolarità del tempo**, lo invita a non prendere le cose alla leggera, esponendo un abbozzo dell'*eterno ritorno*. A questo punto, Zarathustra ha una [[Citazioni#Visione del pastore|visione]] che nasconde molti significati filosofici: l'***uomo*** (pastore) può trasformarsi in ***oltreuomo*** (creatura ridente e superiore) a patto di **vincere la ripugnanza dell'*eterno ritorno*** (serpente) e prendere una **decisione coraggiosa** nei suoi confronti (morso alla testa del serpente).
Dopo più di duemila anni, Nietzsche recupera una **concezione precristiana del mondo** che presuppone la **visione ciclica del tempo**, opposta a quella rettilinea cristiana. Ma proprio questa dottrina risulta il punto più **difficile e controverso** della filosofia nietzscheana:
- forse rappresenta una **certezza cosmologica** fondata sulla contrapposizione tra la **finitezza dell'energia nell'universo** e l'**infinità del tempo nel quale si dispiega**, portando necessariamente alla ripetizione di manifestazioni precedenti
- oppure è un'**ipotesi sull'esser** che funge da nuovo [[Kant|imperativo categorico]]
- oppure è l'**enunciazione di un *modo di essere dell'essere*** che l'uomo può incarnare solo se **accetta la vita**

Nonostante queste difficoltà, la funzione della teoria è chiara: porsi nell'eterno ritorno porta ad **escludere dei principi** (polemica) e **difenderne altri** (propositiva):
- innanzitutto bisogna **rifiutare la linearità del tempo**, presupponendo quindi l'**impossibilità della felicità** dato che nessun momento vissuto ha un significato pieno e autosufficiente
- poi si ritiene che il **senso dell'essere** è situato nell'**essere stesso**
- si è disposti a vivere la vita come **coincidenza di essere e senso** realizzando la *felicità del circolo*

L'uomo capace di ***decidere l'eterno ritorno*** non è l'individuo ottocentesco che soffre la **scissione di senso ed esistenza**, ma l'***oltreuomo*** che riesce a **vivere la vita come gioco creativo** e ad avere **in sé il proprio senso appagante**.
# La filosofia del tramonto
Nelle opere dell'ultimo periodo campeggia il tema della **critica della morale e del cristianesimo**, che, dopo la *pars costruens* costituita dallo Zarathustra, consiste nella *pars destruens* della filosofia nietzscheana ed è accompagnata alla forma dell'**invettiva polemica**. Si propone di **distruggere definitivamente le credenze dominanti per far posto all'avvento di un nuovo pensiero** finalizzato alla **creazione dell'*oltreuomo***, in particolare il **cristianeismo** e la **morale**.
## *Al di là del bene e del male*
La morale è sempre stata considerata un **fatto evidente**, tanto che in ogni scienza della morale è sempre **mancato il problema della morale stessa** (*Al di là del bene e del male*), pertanto il primo passo da compiere è di **mettere in discussione la morale stessa**. Intraprende quindi un'**analisi genealogica della morale** per svelarne l'**origine psicologica**, ritenendo che i **pretesi valori trascendenti** non sono altro che la **proiezione di determinate tendenze umane**. Anche la ***voce della coscienza*** da cui nasce la morale è la **presenza in noi delle autorità sociali** che ci hanno educato, dunque è la *voce di alcuni uomini nell'uomo*. Per cui la ***moralità è l'istinto del gregge nel singolo***, cioè il suo assoggettamento ai dogmi della società.
Tuttavia, mentre nel **mondo classico** era espressione dell'aristocrazia cavalleresca e dunque improntata ai **valori vitali di forza, salute, fierezza e gioia** (morale dei *signori*), con l'avvento del **cristianesimo** risulta improntata ai **valori anti-vitali di disinteresse, abnegazione e sacrificio di sé** (morale degli *schiavi*). Tale supremazia è avvenuta perché i **sacerdoti** (virtù dello spirito) provavano una **segreta invidia** contro i **guerrieri** (virtù del corpo) e, non potendo dominarli sul loro terreno, elaborarono dei **valori antitetici** ai loro (corpo vs spirito, orgoglio vs umiltà, sessualità vs castità). Tale **rovesciamento di valori** caratterizza soprattutto gli **ebrei** e, se partecipato dalle masse, mette capo al **cristianesimo**, religione frutto del **risentimento dell'uomo debole contro la vita**. Il cristianesimo storico, con la nozione di **peccato**, ha prodotto un **uomo malato e represso** in preda a continui **sensi di colpa**: poiché gli istinti non espressi sono repressi, l'uomo cristiano nasconde in sé un'**aggressività rabbiosa contro la vita** ed uno spirito di **vendetta contro il prossimo** come dimostra l'esistenza di una **casta sacerdotale** che è esattamente `ciò contro cui Gesù ha predicato e contro cui egli ha insegnato ai suoi discepoli a combattere`.
Ad ogni negazione di morale e religione, contrappone l'**affermazione della vita** tramite la ***trasvalutazione* di tutti i valori**, un nuovo modo di rapportarsi a essi, concepiti ora come **proiezioni dell'uomo e della sua *volontà di potenza***. Nietzsche si sente investito di una **missione epocale**, finalizzata a porre le basi ad una nuova civiltà, considerando il filosofo, al contrario di Kant ed Hegel, detti *operai scientifici*, come un **legislatore** ed un **costruttore di storia**: `il loro conoscere è creare, il loro creare è una legislazione`.
## *Volontà di potenza*
Si identifica come l'**intima essenza dell'essere** e in particolare come la **vita stessa** intesa come forza **espansiva** ed **auto-superantesi**, ovvero la molla della vita non è l'**autoconservazione** o l'**edonismo**, bensì la **spinta all'autoaffermazione**. L'*oltreuomo* diventa dunque **incarnazione di tale valore**, poiché la sua essenza sta nel **continuo auto-superamento di sé stesso**: la vita è auto-potenziamento ovvero **auto-creazione** cioè libera **produzione di se stessa al di là di ogni piano prestabilito**.
Da questa concezione segue che l'**arte** (forza creatrice) è la **forma suprema dell'arte** e che l'**artista** è il **precursore dell'*oltreuomo***. La creatività della volontà di potenza sta nella **produzione di valori** come **proiezioni della vita e condizioni del suo esercizio**, da cui l'essenza **ermeneutica** che si configura come forza capace di **dare un senso all'insensatezza del mondo**. Ha inoltre il suo culmine nell'**accettazione dell'eterno ritorno**, con il quale l'***oltreuomo* si libera del peso del passato** e può ***redimere* il tempo**: solo grazie ad essa il ***così fu*** si scioglie nel ***così volli che fosse***.
Tale volontà non è solo teorica, ma è anche connessa alla **sopraffazione** e al **dominio**: è innegabile la sua valenza **antidemocratica** e **antiegualitaria** che fa parte della **componente reazionaria** del filosofo.
## Il nichilismo
Il problema del nichilismo è uno dei motivi più rilevanti della riflessione nietzscheana:
- inizialmente, lo intende come **volontà del nulla** e **fuga dal mondo concreto**, atteggiamento incarnato nel *platonismo*
- successivamente, il movimento storico che nasce dalla ***morte di Dio*** e la condizione dell'**uomo contemporaneo** che avverte di fronte all'essere lo **sgomento del vuoto e del nulla**
Poiché Nietzsche si presenta come il `primo perfetto nichilista d'Europa, che però ha già vissuto in sé fino in fondo il nichilismo stesso - che lo ha dietro di sé, sotto di sé, fuori di sé`, nasce il problema di capire il rapporto con esso.
Alla domanda *che cos'è il nichilismo?* risponde che `manca il fine; manca la risposta al "perchè?"; i valori supremi si svalorizzano`. Ma perché l'uomo arriva a sostenere la **mancanza di un fine**? L'uomo dapprima si è **immaginato dei fini assoluti e trascendenti**, ma avendo scoperto la *morte di Dio*, è **piombato nel nichilismo**: anzi **quanto più è illuso, tanto più è rimasto deluso** come testimonia l'**individuo post-cristiano** che soffre di un terribile **senso di vuoto**. L'errore dei nichilismo moderno sta nell'identificare la **mancanza di metafisica** con la **mancanza di senso totale**: in realtà il significato esiste come **volontà di potenza** la quale **affrontando il caos dell'essere** gli **impone i propri fini**. Ciò mostra che Nietzsche anche essendo un **nichilista radicale**, lo sia tale da **superare il nichilismo stesso**: questa visione è uno *stato intermedio*, un **momentaneo *no* alla vita** che con la ***volontà di potenza*** prepara il ***sì* ad essa**. Distingue infatti due tipi di nichilismo:
- **incompleto**: i **vecchi valori sono distrutti** ma i **nuovi hanno la stessa fisionomia dei precedenti** perché si ha ancora **bisogno di verità**
- **completo**: distruzione assoluta di ogni valore, si distingue in
	- **passivo**: si limita a **prendere atto del declino** e a **crogiolarsi nel nulla**
	- **attivo** (estatico, estremo):  si esercita come **forza violenta di distruzione**
	- **classico**: è la **completezza dell'attivo** quando passa al **momento costruttivo** capendo che il **senso non essendo dato *ontologicamente* va creato *umanamente***
In conclusione, progettare di vivere **senza certezze metafisiche assolute** significa portare l'**uomo come fonte di valori e significati**, ovvero **dare un senso al caos del mondo dopo la morte di ogni certezza**.
## Il prospettivismo
La teoria secondo cui **non esistono cose o fatti**, solo **interpretazioni circostanziate di cose o fatti**: il mondo non ha *un* senso ma ***innumerevoli* sensi** a seconda della prospettiva che si sceglie. Tuttavia, ciò non è una forma di **idealismo**, in quanto lo stesso ***soggetto*** è una struttura interpretativa per cui bandisce anche il *cogito*. Concorda quindi parzialmente con *Kant* nella capacità di **unificazione dell'io penso**, ma al posto della sua *realtà assoluta* propone ***molteplici punti di vista nel mondo***. L'interpretazione si fonda sui **nostri bisogni**: le **verità** sono le **illusioni** di cui si è dimenticata la **natura illusoria**, puntualizzando che **conoscenza e logica** sono delle **invenzioni** create per porre **sotto controllo il caos multiforme quotidiano**.
# Collegamenti
**Arte**:
**Fisica**:
**Inglese**: [[Oscar Wilde]] ("il mondo è un'opera d'arte che genera se stessa")
**Italiano**: [[D'Annunzio]] (superuomo)
**Latino**:
**Matematica**:
**Scienze**:
**Storia**: [[Nazismo]]
