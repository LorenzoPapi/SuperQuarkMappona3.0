# Il collasso di Weimar
## La salita dei partiti di destra
Subito dopo la sconfitta, la Germania subì un periodo di **profonda crisi totale**, a cui i governi della neonata ***Repubblica di Weimar*** (**agosto '19**) tentarono di porre rimedio. I primi risultati si ebbero, dopo la <span title="Secondo le clausole del patto di Versailles, la Francia avrebbe occupato per 15 anni i bacini minerari della Ruhr, eliminando così una delle maggiori fonti di guadagno tedesche."><b><u>crisi della Ruhr</b></u></span>, grazie al sostegno del ***piano Dawes***, causa di una forte **ripresa economica** necessaria per pagare le onerose indennità. Successivamente il **piano Young** avrebbe dovuto ridurre l'entità del pagamento, ma per il **[[Crisi del 1929|crollo della borsa]]** non fu attuato: a causa dell'interruzione dei prestiti, si registrarono **molti fallimenti** e **disoccupazione**, e l'opinione pubblica attribuì la crisi ai **due partiti principali** (socialdemocratico e Zentrum), considerati **incapaci** di gestire sia la **situazione interna** che quella **estera**, data l'umiliazione subita. Approfittarono i **partiti di estrema destra**, in particolare quello **nazionalsocialista**.

Il ***Partito nazionalsocialista operaio tedesco*** (*NDSAP*) o, in breve, ***Partito nazista***, nacque a Monaco dal precedente *Partito operaio* sotto direzione del politico austriaco ***Adolf Hitler***. Non esitò ad utilizzare la **violenza** per silenziare le opposizioni, istituendo le ***SA***, formazioni paramilitari guidate dal capitano ***Ernst Rohm*** e scegliendo come emblema fu adottata la **svastica**. Ideologicamente univa motivi **nazionalistici** (la riscossa della Germania) a elementi **socialisti** (controllo dello Stato sulla società, collettivismo, statalizzazione), opponendosi quindi alle **forze di sinistra** che **allontanavano le masse dalla *fedeltà della patria***, e a quelle **liberali**, che prioritizzavano gli interessi **individuali**. Il movimento ebbe risonanza nazionale con il ***Putsch di Monaco*** (**novembre '23**): Hitler tentò di **rovesciare la Baviera** e marciare su Berlino, ma venne **arrestato**, visto semplicemente come un **rivoluzionario esaltato**.
## L'ideologia nazista e il cambio di rotta del Partito
Durante la detenzione scrisse il ***Mein Kampf***, manifesto ideologico dei nazisti, nel quale utilizzava il **darwinismo sociale** combinando motivi **fortemente razzisti e antisemiti**, esprimendo la volontà di costruire uno Stato fondato sulla ***purezza della razza***, convinto che le qualità di **singoli e comunità** fossero **trasmesse geneticamente**. Inoltre il valore umano risiedeva nella **collettività** (razza) che, per risultare vincente, doveva garantirsi uno ***spazio vitale*** che sostenesse il popolo e lo preservasse: di conseguenza le **vicende umane erano un eterno *conflitto tra razze*** che dovevano difendere il loro *spazio vitale*. In cima alla gerarchia vi era la **razza tedesca**, discendente dagli ***ariani***, mentre quelle inferiori comprendevano **ebrei, slavi e asiatici** che, abitando terre che spettavano ai tedeschi, dovevano essere **sottomesse e subordinate**. La visione gerarchica valeva anche all'**interno della comunità tedesca**, essendo necessario un **capo supremo**.

Riflettendo sul fallimento del *Putsch* e modificando la dottrina seguendo il *Mein Kampf*, Hitler comprese la necessità di **dare al partito una *parvenza* di legalità**, potendo così conquistare il **consenso di larghe fasce della popolazione**. Così nelle **elezioni presidenziali** (**1925**) appoggiarono il generale ***von Hindenburg***, conservatore, che risultò vincitore. Al contempo istituirono le ***Schutzstaffeln*** (**1926**), prima milizie personali di Hitler, poi guidate da ***Heinrich Himmler* a fianco delle SA** le quali assunsero posizioni **contrastanti** con Hitler: Rohm mirava ad attuare una **rivoluzione *anti-capitalistica***, portando ad una *nuova Germania* socialdemocratica, ma questo lo rese **inviso ai militari** e di conseguenza ad Hitler.
# Il Terzo Reich
## L'ascesa di Hitler
In un clima di instabilità e debolezza, il Partito nazista ottenne **107/577 seggi** (elezioni **1930**), diventando il secondo partito del paese. Tale risultato costrinse i partiti tradizionali ad un **governo di coalizione poco coeso** che non seppe arginare la **crisi**, la quale fece guadagnare ad Hitler consensi sia tra i **popolari**, sia tra i **dirigenti**, favorevoli ad un **regime autoritario** che li tutelasse, **accordandosi** con Hitler. Nelle elezioni successive (**1932**) ottenne il 37% dei voti, obbligando al ***ballottaggio*** l'uscente *Hindenburg*: ma dopo che i nazisti divennero **primo partito** (**novembre 1932**) ottenendo **196/577** seggi, fu nominato da **Hindenburg stesso cancelliere** (**gennaio 1933**), allo stesso modo nel quale Vittorio Emanuele III nominò Mussolini, **senza rivoluzioni**.

Ormai **cancelliere**, instaurò in breve tempo la sua **dittatura nazista**:
- **sciolse il Parlamento** (1 febbraio '23) e quando mancavano pochi giorni al voto (27 febbraio) **un incendio distrusse la sua sede (*Reichstag*)**, dinamica sfruttata come pretesto per l'**arresto in massa dei comunisti** e per l'emanazione di un decreto che **limitava le libertà civili e politiche**.
- le SA e le SS **scatenarono il terrore contro gli avversari**, portando il Partito Nazista al 44% dei voti, conquistando il Parlamento e dichiarando **decaduti i deputati oppositori** ed emanando una legge che gli concedeva **pieni poteri** (24 marzo).
- **sciolse i sindacati** (maggio), sostituiti dal ***Fronte desco del lavoro*** concepito per penetrare in tutti i settori economici nazionali, **epurò la pubblica amministrazione** e soppresse le **autonomie dei *Lander***.
- eliminate le opposizioni, si **sbarazzò delle SA**, la componente *di sinistra* del partito, nella ***notte dei lunghi coltelli*** (**29 - 30 giugno '34**), durante la quale le **SS di *Goring* assassinarono tutto il gruppo dirigente delle SA**.

## La struttura del Reich
Alla morte di Hindenburg (**2 agosto '34**), Hitler assunse il ***totale controllo dello Stato***, facendo emanare dei decreti che **esautoravano il Parlamento** e concentrava tutte le cariche nel ***Fuhrer***. Tale decisione fu confermata dal **plebiscito** (**19 agosto '34**) e, in occasione dell'**annuale congresso di *Norimberga* del Partito nazista** (settembre '34) annunciò che in Germania nacque il ***Terzo Reich***, destinato a durare millenni. Il **partito** aveva il controllo del potere legislativo ed esecutivo e, per ottenere quello giudiziario, istituì la ***Corte del popolo*** (1934) per giudicare i ***tradimenti di Stato***, ed un ***Tribunale speciale*** per i crimini politici. Fu creata la polizia segreta ***Gestapo***, ramo delle SS impegnata nell'**investigazione politica** che divenne **al di sopra della legge**, senza che alcun tribunale potesse interferire nella **sua attività di tortura**.
# I caratteri totalitari
## Massa, propaganda, dissenso
Lo Stato di fondo dell'ideologia totalitaria nazista era la **superiorità della *classe* all'*individuo***, diffuo tramite l'**indottrinamento ideologico** attuato sia con il ***consenso di massa***, affidato al ***ministero della Propaganda e dell'educazione popolare di Goebbels***, sia con le **organizzazioni di massa** come la ***Gioventù hitleriana*** per l'educazione dei giovani e la ***Forza attraverso la gioia*** per il controllo del tempo libero dei lavoratori. Furono anche studiate le ***adunate di massa***, manifestazioni programmate cerimoniali nelle quali Hitler rivolgeva **discorsi *teatrali*** con canti, rumori, odori e colori, **meticolosamente costruiti** per far emergere una figura **carismatica** nella quale si potessero **totalmente identificare**.

Fu anche messo sotto controllo il **mondo della cultura e dell'arte**, dando origine ai ***falò dei libri proibiti***, eliminando autori *nocivi* alla Germania e **epurando le avanguardie**, considerate **degenerate**. Conseguentemente la **logica razziale antisemita** colpì l'intero ambito intellettuale costringendo scienziati e artisti ebrei ad **emigrare all'estero** e le università a **piegarsi al regime**.

Al contempo si procedette ad una **spietata eliminazione del dissenso**, prima **eliminando i comunisti**, poi stipulando un **Concordato con la Chiesa** che garantiva il rispetto del culto e la non interferenza negli affari religiosi e con le **Chiese protestanti**. Furono istituiti i ***Lager*** nei quali rinchiudere **dissidenti politici, religiosi, ebrei, zingari, asociali**.
## L'antisemitismo
Ideologia centrale del *Mein Kampf* in una Germania nella quale gli **ebrei erano perfettamente integrati**, fece leva sui sentimenti **antigiudaici radicati nella popolazione cristiana** dall'antichità e sull'immagine dell'**ebreo commerciante avido corruttore** data la sua elevata **posizione economica**, rendendolo il **capro espiatorio** sul quale addossare ogni male. Al fine di realizzare i suoi disegni, il nazismo procedette all'**epurazione degli ebrei da ogni incarico pubblico**, con le ***leggi di Norimberga*** (**1935**):
- ***Legge sulla cittadinanza del Reich***: i cittadini potevano essere soltanto quelli **di sangue tedesco o affine**.
- ***Legge per la protezione del sangue e dell'onore tedesco***: vietava matrimoni tra razze.

Dal 1938 la persecuzione conobbe una **radicalizzazione** legata alla crescente aggressività in politica estera e, dopo la ***notte dei cristalli*** (**8 - 9 novembre '38**), nella quale uomini del partito incendiarono sinagoghe ed assalirono gli israeliti, gli ebrei iniziarono ad **essere deportati**.
## Politica economica ed estera
Per tenere saldo il controllo sul popolo, bisognava **risolvere la crisi**, intraprendendo una politica di **dirigismo economico** che mirava a **coordinare tutti gli sforzi industriali**. Per ridurre la disoccupazione furono strutturati **immensi lavori pubblici** e il rilancio dell'**industria automobilistica**, la ***Volkswagen***. Poi si ritenne necessario il ***riarmo*** per riottenere lo *spazio vitale* necessario, incentivando l'**industria pesante**. Questa politica di espansionismo militare che **rompeva i trattati di Versailles** avrebbe portato al catastrofico evento della ***[[Seconda guerra mondiale]]***.