# Il dopoguerra e l'avvento del fascismo
## La delusione della pace e la *vittoria mutilata*
Il 4 novembre 1918, l’Italia festeggiava la **fine della guerra** con gli Austriaci, ma l’entusiasmo durò poco: nella **conferenza di pace**, ottenne un ruolo secondario e le sue richieste furono soddisfatte solo **in parte**; ottenne il **Trentino**, l’**Alto Adige**, la **Venezia Giulia**, l’**Istria** e **Trieste**, ma **non la Dalmazia** (a maggioranza slava) **né Fiume** (a maggioranza italiana). In segno di protesta **Orlando** e **Sonnino** **abbandonarono la conferenza di pace** (26 aprile 1919) e rientrarono accolti in solidarietà: tuttavia furono costretti in seguito ad **accettare le condizioni**.

A causa di questo fallimento divampò la **propaganda nazionalista**, riassunta nello slogan dannunziano della **“vittoria mutilata”**, che trova la sua massima espressione nell’**occupazione di Fiume** (**settembre 1919**) da parte dello scrittore, che marciò sulla città e ne annunciò l’**annessione** all’Italia. Il governo, presieduto allora da Francesco Saverio **Nitti** dopo le dimissioni di Orlando, **non intervenne**, sperando che la situazione si sarebbe risolta a **vantaggio dello Stato**.
## La crisi politica, sociale ed economica
La delusione per la pace e l’impresa di Fiume contribuirono ad alimentare il **clima di insoddisfazione ed agitazione sociale**: i **liberali** non riuscivano a **sostenere gli interessi del paese** e rappresentare una società mutata; l’eco della **Rivoluzione russa** spingeva i conservatori ad un **rinnovamento politico** per condurre al potere individui che avrebbero saputo **controllare le masse**, ma suscitò negli operai l’attesa di una politica **a loro favorevole** e nei contadini e **reduci**, disoccupati, la richiesta di **distribuzione delle terre** e di **rinnovo della produzione agraria**. Per dare voce agli ex combattenti fu fondata l’**Associazione nazionale combattenti** **e reduci** (**novembre 1918**) che **non aveva programma politico**, ma voleva solo farsi portavoce di questa categoria sociale.

Le tensioni sociali erano aggravate dalla **crisi economica** post-bellica: il **sistema industriale** andava **riconvertito** portando a **massicci licenziamenti** e **diffusa povertà**; l’**inflazione** portò al **crollo della lira**, del quale soffirrono i **ceti medi a reddito fisso**. Dilagava un forte sentimento di **ansia**.

## L’ascesa dei partiti e dei movimenti di massa
Data la perdita di fiducia e autorevolezza dei liberali, furono favoriti il **socialisti** e **cattolici**, la cui politica, connotata dall’uso dei **partiti di massa** e portavoce di ideologie **democratiche** come l’**allargamento del suffragio**, era destinata a ottenere **sempre più consensi**.
### I socialisti
Il **PSI** (partito socialista italiano) registrò un notevole **aumento degli iscritti** a causa del **forte tasso di disoccupazione** e della **drastica riduzione dei salari**; il partito era però indebolito internamente dall’**opposizione** fra socialisti **riformisti** (guidati da **Turati** e **Treves**), favorevoli all’integrazione dei deputati nel Parlamento), e **massimalisti** (guidati da **Lazzari** e **Menotti Serrati**, direttore dell’**_Avanti!_**) che vagheggiavano la costituzione di un **nuovo ordine politico e sociale**. L’incapacità d’azione dei massimalisti portò alla costituzione di una corrente di **estrema sinistra** formata da giovani intellettuali **filosovietici**, alcuni dei quali fondarono **_Il Soviet_** (Napoli, 1918) diretti da **Amedeo** **Bordiga**, e l’**_Ordine Nuovo_** (Torino, 1919) diretto da **Antonio Gramsci**.
### I cattolici
Per contrastare l’ascesa socialista, la Chiesa acconsentì alla nascita del **Partito Popolare Italiano** (PPI), avvenuta su iniziativa di **don Luigi Sturzo** (**gennaio 1919**), ispirato alla dottrina cattolica ma di natura **laica** e **interclassista**, cioè portavoce di un’ideale di **cooperazione fra le classi**. Raccolse molti consensi nelle **campagne**, a favore dei quali auspicava il programma di **ridistribuzione delle terre** e, fra gli operai, con la proposta di una **riforma fiscale più equa**.
### I Fasci di combattimento di Mussolini
La **destra nazionalista** mancava di una struttura politica organica, ma il suo successo futuro si fonda sulla coesione con il **movimento dei Fasci italiani di combattimento** fondato da **Benito Mussolini** (**marzo 1919**): come si evince dal suo programma, mescolava spunti **democratico-socialisti** a posizioni **nazionaliste**, con l’obiettivo di conquistare consensi di coloro che erano **stanchi della politica** e non si riconoscevano in nessun partito. Un’altra caratteristica del movimento fu il **ricorso alla violenza** per colpire gli **avversari politici**, come si evinse dall’**assalto alla sede dell’_Avanti!_** (**15 aprile 1919**) da parte di un corteo di sostenitori di Mussolini.
## La fine dell’Italia liberale
Il 1919 fu anche l’anno della **sconfitta della vecchia classe dirigente liberale**: nonostante il suffragio universale maschile del 1913 non avesse cambiato volto al Parlamento, le elezioni del **16 novembre 1919** mostrarono il consenso ricevuto dai partiti di massa. Intanto, fu adottato il sistema **elettorale proporzionale**: i seggi parlamentari di un partito erano **proporzionali ai voti conquistati**, facendo valere quindi il voto nazionale, contrapposto a quello **uninominale**, che faceva valere quello locale; così si ottenne una **maggioranza relativa liberale** (217/473 seggi), seguita da quella **socialista** (156) e quella **popolare** (100). I **Fasci** non ottennero seggi.
## Il governo *Giolitti V*
L’indebolimento liberale fu subito evidente: il primo ministro **Nitti** ottenne debole fiducia dal parlamento e nel 1920 si **dimise**; l’unica figura in grado di ricostituire la maggioranza era **Giovanni Giolitti** che, ormai ottantenne, formò il suo **quinto governo** riuscendo a trovare un **compromesso tra social-popolari** **e liberali**, tramite l’**imposta progressiva sul reddito** e dichiarandosi a favore del **rafforzamento del Parlamento**. Si guadagnò fiducia anche risolvendo la **questione fiumana**: D’Annunzio instaurò a Fiume una **dittatura personale** basata sulla **_Carta del Carnaro_** nella quale voleva sperimentare le sue idee di **ordine sociale nuovo** (né capitalista né comunista), ma tale programma gli fece perdere la simpatia del popolo. Allora Giolitti ratificò il **trattato di Rapallo** (**novembre 1920**) con il quale l’Italia otteneva **Zara** e altre isole, mentre **Fiume** diventava **“città libera”** sotto tuttela della SdN. Inoltre inviò l’**esercito** contro D’Annunzio, che rifiutava di abbandonare la città, e il **26 dicembre** sconfissero le sue truppe.

Parallelamente in Europa erano gli anni del **“biennio rosso”** e l’Italia fu attraversata da **violente agitazioni sociali**: si dall’inizio del 1919, **braccianti** **agricoli** e **operai**, supportati dai **sindacati**, iniziarono a protestare; al nord, le **leghe “rosse” socialiste** e **“bianche” cattoliche** ricorsero a **scioperi** per provocare disagi all’industria, mentre al sud i contadini **occuparono i terreni incolti**. Contemporaneamente, nelle città si diffusero le **proteste contro il carovita** degli operai che chiedevano **aumento del salario** e anche diritto ad **esercitare potere** negli stabilimenti: si giunse al culmine quando i rappresentanti della **FIOM**, a fronte del **rifiuto a qualunque concessione** da parte dell’Associazione industriali, **occuparono 600 fabbriche** (agosto-settembre 1920); alla FIAT sorsero i **consigli di fabbrica**, su modello dei soviet.

La strategia giolittiana fu la medesima dei suoi primi governi: **nessuna azione dello Stato**, ma il raggiungimento di un **compromesso**, che si ebbe il **19 settembre** e riconosceva agli operai **aumento salariale** e promessa di attuare **modalità di controllo della produzione**, in cambio dello sgombero delle fabbriche. Tuttavia, tale mediazione non accontentò nessuno: gli **imprenditori** non accettavano il **cedere agli operai**, mentre i **lavoratori** **persero fiducia nei sindacati**. L’esito dell’occupazione provocò una **scissione nel PSI** che portò la componente filosovietica, guidata da **Gramsci** e **Bordiga**, a fondare il **Partito comunista italiano** (PCI) durante il **congresso di Livorno** (**gennaio 1921**).
## L’avanzata del fascismo e la marcia su Roma
Nel 1920 l’Italia stava per precipitare in una **guerra civile**, nella quale il potere dimostrava l’incapacità a **ristabilire l’ordine pubblico**: questa situazione rafforzò le posizioni di quelli che auspicavano un **governo forte** in grado di garantire la **pace** e l’**ordine sociale**. **Mussolini** colse l’occasione per presentare il suo movimento come l’**unico** che poteva **salvare l’Italia dal “pericolo rosso”**, anche con l’**uso della forza**. Infatti, sin dall’**autunno 1920** i fascisti misero a disposizione degli industriali le **“squadre d’azione”** per contrastare operai e braccianti: le bande di **“camicie nere”** partivano per le **“spedizioni punitive”**, cioè **aggressione** a socialisti, leghe agricole eccetera, spesso con il **tacito consenso** delle autorità. In particolare, a **Bologna** (21 novembre 1920) un centinaio di fascisti **assalì palazzo d’Accursio** in occasione dell’insediazione della giunta socialista, la quale **aprì il fuoco sulla folla**. Il fascismo quindi si sviluppava sia come **antiborghese** (portava avanti nuovi valori), sia come **antisocialista**, quindi sia rivoluzionario che non.

Proprio per questa natura ambivalente, ottenne l’**appoggio dei liberali**, convinti che il movimento avrebbe **sradicato le ambizioni rivoluzionarie**, per poi **inquadrarlo** nelle istituzioni e contenerlo. Giolitti decise di **sciogliere le camere** e fissare nuove elezioni, pensando di rafforzare la **maggioranza liberale** con l’ammissione di **fascisti** nei **“blocchi nazionali”** (liste di ampia coalizione che avrebbero dovuto conquistare molti voti): tuttavia, la conformazione parlamentare rimase quasi invariata, ma i fascisti entrarono con **35** deputati; Giolitti comprese l’impossibilità di un governo stabile e si dimise a luglio, succeduto da **Ivanoe Bonomi**, esecutivo debole che sancì la definitiva **perdita di fiducia verso i vecchi liberali**. Mussolini ne approfittò per proporre il fascismo come **unico soggetto politico** in grado di **risolvere la crisi**: soprattutto per **contenere i “ras”** (capi locali degli squadristi), fondò il **Partito nazionale fascista** (PNF, **8 novembre 1921**), dotandolo di una **struttura centralizzata** e di un **nuovo programma politico** prettamente **antirepubblicano** e **antisocialista**, per guadagnare la fiducia dei cattolici e della corona.

Le elezioni non frenarono gli scontri e, dimessosi Bonomi, fu chiamato **Luigi Facta** (**febbraio 1922**). A fronte della violenza fascista, l’**Alleanza del lavoro** promosse uno **“sciopero generale legalitario”** in **“difesa delle libertà politiche e sindacali”**, che però ebbe un esito opposto: i fascisti iscritti **non aderirono**, impedendo lo sciopero e guadagnandosi la **fiducia dei borghesi**; parallelamente scatenarono un’**offensiva violenta contro i proletari**, sancendo definitivamente la **sconfitta** **dei socialisti**. Visto che i fascisti godevano del controllo delle piazze, in una riunione a **Milano** (**16 ottobre 1922**) maturarono l’idea di **marciare su Roma**: il piano fu preparato dal **quadrumvirato** (segretario generale PNF **Michele Bianchi** e _ras_ Emilio **De Bono**, Italo **Balbo** e Cesare **De Vecchi**) e nella **notte 27-28 ottobre** 26000 fascisti si diressero a **Roma**, minacciando un colpo di Stato. Tuttavia, i fascisti **non incontrarono resistenza**: Facta chiese al re di dichiarare lo **stato d’assedio**, ma rifiutò, ed egli si dimise. Il sovrano allora **nominò Mussolini capo dell’esecutivo** (**30 ottobre**) con **liberali e popolari**: probabilmente l’idea che animò questa scelta era simile a quella dei **liberali giolittiani**, convinti che la temporanea cessione dei poteri ai fascisti avrebbe riportato l’**ordine civile**, necessario per restaurare il **regime liberale**.

## La nascita della dittatura fascista**
### Il PNF e il suo governo
Giunto al potere, Mussolini aveva bisogno del **più largo consenso possibile** e la sera stessa della nomina presentò al re i **nuovi ministri**: 5 fascisti, 2 liberali, 2 popolari, 2 social-democratici, e il nazionalista ***Giovanni Gentile***. Al contempo, doveva però rassicurare i **fascisti intransigenti**, cioè quelli più violenti e rivoluzionari, che la conquista del potere **non avrebbe mutato nulla del movimento**. Queste due linee d’azione, denominate il **“doppio binario”** (da un lato accordo con le istituzioni, dall’altro aggressività), furono evidenti dal **“discorso del bivacco** (**16 novembre 1922**) per la **presentazione del nuovo esecutivo**:
`Potevo fare di quest’aula sorda e grigia un bivacco di manipoli: potevo sprangare il Parlamento e costituire un Governo esclusivamente di fascisti. _Potevo: ma non ho, almeno in questo primo tempo, voluto.`
Tuttavia, alla prima parte **intimidatoria** del discorso, seguì la seconda nella quale inviò **segnali di apertura** nei confronti della **vecchia classe dirigente** liberale, dichiarandosi disponibile a costituire un governo che raccogliesse ***“in aiuto della Nazione boccheggiante quanti la stessa Nazione vogliono salvare”***.
Il PNF, come gli altri partiti, era al suo interno diviso: da un lato vi erano gli **intransigenti** guidati da **Farinacci** che attendevano ancora la vera **“rivoluzione fascista”** e guardavano con sospetto il **compromesso politico** di Benito; per contenere tali frange, Mussolini appoggiò le posizioni **revisioniste** espresse da **Bottai** e dal gruppo della ***Critica fascista***.
### L’inizio della *fascistizzazione*
Elemento connotativo del governo mussoliniano fu la **volontà di svuotare di potere e prestigio le istituzioni liberali** in quel processo denominato **“fascistizzazione dello Stato”**, con il quale il fascismo realizzò uno Stato **piegato ai suoi fini**. Tale processo iniza con l’istituzione deil **Gran consiglio del fascismo** (**dicembre 1922**) che riuniva i **ministri fascisti**, la **direzione del Partito** e il direttore della **Pubblica sicurezza**; sotto il diretto controllo di Mussolini, indicava al **Consiglio dei ministri la politica del paese**, sostituendosi di fatto al **Parlamento**. Lo “squadrismo” divenne ufficiale con la formazione della **Milizia volontaria per la sicurezza nazionale** (MVSN, **gennaio 1923**), che si proponeva di provvedere a **mantenere all’interno l’ordine pubblico**: le squadre fasciste, per **limitare i ras**, divennero quindi forza armata statale, ma inevitabilmente erano chiamati ad agire anche per **motivi politici**, non solo per la pubblica sicurezza. Venne anche istituita la **_Ceka_ fascista** guidata da **Dumini**, al fine di **sorvegliare e intimidire gli oppositori**.

In questo modo le istituzioni liberali subirono una **trasformazione autoritaria**. Successivamente, ritenne necessario **rafforzare la presenza fascista** e allora reintrodusse l’**elezione maggioritaria** varando la **legge Acerbo** (**novembre 1923**): la lista con almeno il **25% dei voti** avrebbe ottenuto il **“premio di maggioranza”** (2/3 dei seggi). Sciolte le camere nel gennaio 1924, indisse le **elezioni** (**aprile 1924**), in vista delle quali formò il **“listone”**: il PNF si presentò in coalizione con **liberali** e **cattolici moderati**; le altre forze politiche rimasero **divise**, votandosi alla sconfitta. Oltre al vantaggio elettorale, Mussolini organizzò un’imponente **pressione propagandistica** e il **ricorso a intimidazioni e violenze** contro gli oppositori. Infine il **6 aprile**, gli squadristi **fecero irruzione** nelle cabine, **obbligando a votare a scheda aperta**; non mancarono poi episodi di **corruzione** e **brogli** e alla fine il listone e la **“lista bis”** raggiunsero il **65% dei voti** e la maggioranza fascista sarebbe stata composta da **374/535 deputati**.
### Il delitto Matteotti e la nascita della dittatura
Il **30 maggio**, all’apertura dei lavori della Camera, il **segretario del PSU** (Partito socialista unitario, nato nel 1922 dai riformisti espulsi dal PSI) **Giacomo Matteotti** chiese la parola: in maniera diretta **accusò il presidente del Consiglio e i fascisti delle irregolarità in campagna elettorale** chiedendone l’**invalidazione**. Matteotti aveva raccolto informazioni su **casi di corruzione e affarismo** nei quali era coinvolto l’intero esecutivo e avrebbero dovuto essere notificate alla **Camera** (**11 giugno**): il giorno prima, Matteotti trovò ad attenderlo una macchina scura; **Dumini** ed altri lo **trascinarono all’interno** e lo **uccisero sull’auto** pugnalandolo, gettando il cadavere nella **“macchia della Quartarella”** dove fu ritrovato il **16 agosto**.

L’**assassinio di Matteotti** provocò un’**ondata di indignazione** nell’opinione pubblica e all’interno del PNF stesso, venendo **condannato dai revisionisti**. Inoltre, le **indagini della magistratura** e le **campagne di stampa** nei quotidiani liberali fecero emergere gli **aspetti deteriori del fascismo**, danneggiando l’immagine dell’esecutivo. I **partiti di opposizione** decisero di **non partecipare ai lavori parlamentari** (**27 giugno**), a riunirsi altrove e a **chiedere le dimissioni di Mussolini**: questa opposizione però, denominata **“secessione dell’Aventino”**, non ebbe l’esito sperato poiché il re **non prese posizione** e perché l’opposizione **non partorì alcuna mossa politica efficace**. Fu così che alla fine del 1924, Mussolini ottenne una **rassicurazione dal re** e ne approfittò per dare il colpo di grazia alle istituzioni: il **3 gennaio 1925** pronunciò il **discorso sul delitto Matteotti**, nel quale si assumeva **_“responsabilità politica, morale e storica”_** dell’accaduto, lasciando intendere che il fascismo si sarebbe imposto come **unica forza politica**:

`Se il fascismo è stato un'associazione a delinquere, io ne sono il capo!`

# La dittatura fascista
**9.1 La costruzione del regime fascista**

**_Le “leggi fascistissime” e la fine del liberalismo_**

Il discorso del 3 gennaio, che pose **fine** alla crisi politico-sociale del delitto Matteotti, fu seguito da una **recrudescenza della violenza fascista**: il governo emanò **provvedimenti repressivi** contro le opposizioni e il tramonto della libertà italiana giunse con le **“leggi fascistissime”** (**1925-26**) che avviarono una **svolta autoritaria del regime** e furono concepite dal ministro della Giustizia **Alfredo Rocco** che vedeva nel fascismo l’occasione di **rinnovare profondamente lo Stato**. Le leggi miravano a **rafforzare** e **accentrare** i poteri nelle mani del **“capo del governo”** (questo nome assunse il presidente del Consiglio), responsabile **solo verso il re**, non verso le Camere che anzi necessitavano del **suo permesso** per discutere. Gli venne inoltre affidato il **potere legislativo**, ponendo fine alla divisione dei poteri sancita dallo Statuto in vigore, e si fece nominare **duce** secondo quel ritorno all’Impero romano. Per accentrare ancora di più il potere, **eliminò le autonomie locali**, affidandò al **potestà**, da lui nominato, **ogni funzione comunale**, ed al **prefetto**, anch’egli da lui nominato, ogni funzione **provinciale**. Si affermò anche l’idea di creare il modello di **dipendente statale** che si sarebbe potuto **iscrivere solo** ad associazioni politiche **fasciste**.

Prendendo come pretesto tre **attentati** subiti da Mussolini, le leggi includevano anche la **soppressione della libertà di stampa e di associazione**, portando allo **scioglimento di tutti i partiti** e la **soppressione dei loro organi di stampa**: furono dichiarati **decaduti** (**9 novembre 1926**) tutti i deputati che presero parte alla **secessione**, eliminando quindi ogni opposizione politica. Fu istituito il **Tribunale speciale per la difesa dello Stato** (novembre 1926) che doveva giudicare i reati che **minacciavano la sicurezza dello Stato**: la pena più utilizzata era il **confino politico**, misura decidibile anche **senza processo**. Venne anche ristrutturata la **polizia** sotto **Arturo Bocchini** che istituì l’**Opera per la vigilanza e la repressione dell’antifascismo** (OVRA), polizia **politica segreta**. Queste misure repressive sarebbero state riunite nel **_Testo unico delle leggi di pubblica sicurezza_** (**1931**) nel quale si reintroduceva la **pena di morte** per il reato di lesa maestà.

**_Il plebiscito del 1929 e i Patti lateranensi_**

Con i provvedimenti presi, il regime riuscì ad **annullare il parlamentarismo**. Tappa fondamentale per la costruzione della dittatura fu la **istituzionalizzazione** del **Gran consiglio del fascismo** (**1928**), che formalmente poteva **indicare al re** il nome del **capo del governo**. In base alla nuova **legge elettorale** (**1928**), gli elettori sarebbero stati chiamati solo per **approvare o respingere** i 400 nomi della **lista unica** redatta dal Gran Consiglio: le elezioni dunque divennero un **plebiscito** (**24 marzo 1929**); gli italiani furono sottoposti ad un’**opera propagandistica** e **minacce**, portando al **90% di votanti** dei quali il **98% votò sì**.

Ad influire sul successo del plebiscito fu l’**appoggio della Chiesa** tramite un accordo raggiunto con **trattative segrete** che portarono alla firma del duce e del **segretario del Vaticano Pietro Gasparri** dei **_Patti laternanensi_** (**11 febbraio 1929**), concludendo la decennale **questione romana**. I Patti erano suddivisi in più trattati:

- in quello **internazionale**, lo Stato italiano riconosceva la **sovranità del papa sullo Stato del Vaticano** (basilica di San Pietro e palazzi vaticani) e la Chiesa fece altrettanto, la religione cattolica fu proclamata **“religione di Stato”**, abbandonando la laicità cavouriana;
- nella **convenzione finanziaria**, il Regno avrebbe pagato **1,75 miliardi di lire** al Vaticano come risarcimento per la **perdita territoriale** del 1870;
- nel **concordato**, si assegnavano vari privilegi ai cattolici su suolo italiano, nonché l’**obbligo d’insegnamento del cattolicesimo** nelle scuole pubbliche e diede all’**Azione cattolica** la possibilità di continuare a esistere, a patto che si tenesse **lontana dalla politica**.

Gli accordi raggiunti furono soddisfacenti per la Chiesa, tanto che **Pio XI** considerò Mussolini un uomo **_“inviato dalla Provvidenza”_**.

**_Il regime fascista era un “totalitarismo” in senso stretto?_**

Il fascismo è spesso descritto come **regime “totalitario”** accanto al nazismo e stalinismo: l’espressione indica l’ideale di una **totale identificazione dello Stato e società in un partito, nel suo capo e relativa ideologia**. Da questa definizione, ci si accorge che il fascismo può essere definito come un **“totalitarismo imperfetto”**:

- in primis, i fascisti dovettero **convinvere** con la **monarchia**, la quale era **sovrana dello Stato** nonché **comandante supremo dell’esercito** a cui **Mussolini era sottoposto**;
- poi il fascismo accettò la **supremazia dello Stato sul partito**, il quale aveva una mera **funzione propagandistica**, guidando il paese attraverso **funzionari statali** e non con gli organi del partito;
- infine la **Chiesa** godeva di una forte autorità e preservò la sua **indipendenza** con i **Patti**.

**9.2 Il fascismo e l’organizzazione del consenso**

**_La fascistizzazione della scuola_**

Obiettivo fondamentale del fascismo fu basare la solidità del regime su un **consenso diffuso**, caratteristica che **differenziava le dittature novecentesche** dalle precedenti. Il **Partito** fu il mezzop rediletto per la **“fascistizzazione delle masse”**, cioè alla trasformazione degli italiani in **“fascisti”**, uomini nuovi caratterizzati da **fedeltà totale alla patria** e un **culto dello Stato**, riconoscendosi totalmente in esso.

Mussolini era consapevole della **rilevanza dell’educazione** nel processo di crescita dell’individuo e procedette a **fascistizzare la scuola**:

- un primo passo era stato compiuto con la **“riforma Gentile”** (**1923**) che aveva **esteso l’obbligo ai 14** e aggiunto un **esame** finale e assegnato un **prestigio maggiore al liceo classico**, deputato a formare le **future classi dirigenti**;
- fu **centralizzata la struttura del sistema scolastico**, costringendo gli insegnanti a **tesserarsi** al PNF e ad adottare un **libro di testo unico** (**1928**), e poi facendo **giurare fedeltà al regime** ai docenti **universitari** (**1931**).

Giovanni Gentile ebbe un ruolo primario nella **dffusione della cultura fascista** e infatti viene spesso visto come **“ideologo ufficiale del regime”**: prima dell’ascesa del fascimo, aveva già espresso critiche verso il **liberalismo**, di cui non accettava la **libertà individuale**, riprendendo lo **Stato etico hegeliano** per il quale l’**individuo è libero solo nello Stato**, trovandosi così d’accordo con i **punti salienti** dell’ideologia fascista. Ciò spiega la sua piena adesione al regime, che giustifica la stesura del **_Manifesto degli intellettuali fascisti_** (**1925**) promossa nel **Primo convegno di cultura fascista** (Bologna); nella capitale inaugurò l’**Istituto nazionale di cultura fascista** e sostenne il progetto dell’**_Enciclopedia italiana_** fondata con l’imprenditore **Giovanni Treccani**, con il fine di organizzare la **totalità della cultura italiana** per **autocelebrarla**.

Altre istituzioni che sorsero per l’indottrinamento ideologico della gioventù furono:

- l’**Opera nazionale balilla** (**1926**) che forniva ai ragazzi, divisi in **“figli della lupa”** (6-8), **“balilla”** (8-14) e **“avanguardisti”** (14-18) un’istruzione **ginnico-sportiva militaresca** che insegnava il **rispetto delle gerarchie** e il **culto del capo**;
- i **Fasci giovanili di combattimento** permetteva di completare l’addestramento (18-21);
- gli universitari furono inseriti nei **Gruppi universitari fascisti** che miaravano a formare le future **dirigenze** del Regno.

Tutte queste organizzazioni furono poi **unificate** nella **Gioventù italiana del littorio** (**1937**).

**_Il controllo della vita individuale e dei mass media_**

Il fascismo pose sotto controllo anche il **tempo libero dei lavoratori**: per disciplinare le attività ricreative istituì l’**Opera nazionale dopolavoro** (**1925**) che allestiva nei vari circoli degli **eventi sportivi e artistico-culturali obbligatori**, uguali in tutta la nazione, contribuendo a diffondere tra gli italiani gli **stessi stili di vita** e ad incentivare il **turismo interno di massa**.

Funzionali al consenso del fascismo furono i **mass media**:

- Mussolini conosceva bene il potere della stampa e impose dei **limiti alla libertà di espressione** (**luglio 1923**); il controllo politico si inasprì quando l’**Ufficio per la stampa e la propaganda** iniziò a diffondere giornalmente per **telegrafo** le **“veline”** attraverso l’**Agenzia Stefani** (**1925**), comunicati stampa circa le **notizie di cui parlare**; tale funzione fu poi svolta dal **ministero per la Cultura popolare** (**MINCULPOP**, **1937**);
- fondò l’**Ente italiano audizioni radiofoniche** (EIAR, antenato della RAI, **1927**) e fece installare **radio in ogni luogo pubblico** affinché giungessero ovunque sia i **discorsi del duce** sia le notizie dei **radiogiornali**;
- statalizzò l’**Istituto LUCE** di **De Feo** con la finalità di produrre i **“cinegiornali”**, antenati dei moderni telegiornali, per informare il pubblico **esaltando le imprese del regime**; inoltre costruì **Cinecittà** (Roma, **1937**), un complesso di **studi cinematografici** per la realizzazione di **film italiani** dal contenuto approvato al regime per battere la **concorrenza americana**.

**9.3 Economia e società nel fascismo**

**_La politica economica_**

Nella prima fase del regime (**1922-1925**), si attuò una politica **liberista**, attuata da **De Stefani**, contrario a ogni controllo pubblico sulla vita economica: furono **abolite le tasse sui profitti di guerra**, si **privatizzarono** **servizi pubblici**, si **abbassarono i salari**, portando ad un periodo di **espansione economica** nel quale si **aumentò la produttività** e si tornò al **pareggio di bilancio**. Tuttavia dal 1925 si assistette ad una **fase di ristagno internazionale** nella quale ricomparve l’**inflazione**, svalutando la **lira**: lo sviluppo industriale comportò un **aumento delle importazioni**. Allora Mussolini sostituì De Stefani con **Volpi**, fautore del **protezionismo** e di un deciso **intervento statale nell’economia del paese**. I provvedimenti varati ebbero anche valore **propagandistico**, assumendo nomi pseudo-bellici come la **“battaglia del grano”** e **“della lira”**:

- il primo provvedimento, relativo al **settore agricolo**, decretò un **inasprimento dei dazi** sui cereali dall’estero, con l’obiettivo di rendere l’Italia **autosufficente nel settore cerealicolo**, varando una serie di **incentivi** destinati ai contadini per adottare **tecniche agrarie migliori**; la riforma **ridusse** le importazioni da 25 a 8 milioni di quintali annui e fu pubblicizzata dal **duce stesso**, fotografato mentre **mieteva il grano**;
- il secondo era finalizzato alla **rivalutazione della lira**, il cui valore fu fissato alla **“quota 90”** (**agosto 1926**): fu stabilito il cambio di **90 lire per 1 sterlina**; per raggiungere l’obiettivo in un anno furono emanati **provvedimenti** (limitazioni del credito, riduzione dei salari, aumento dei dazi) che **agevolarono le industrie** ma colpirono le **imprese esportatrici**, le cui esportazioni calarono portando ad un nuovo **ristagno economico** e ad una **disoccupazione** che rischiava di provocare un **“secondo biennio rosso”**.

**_Il sistema corporativo_**

Al fine di scongiurare il rischio di un **conflitto sociale**, venne creato il **“sistema corporativo”** che mirava a **riunire lavoratori e datori** di lavoro in associazioni finalizzate alla **gestione della produzione** e alla **risoluzione delle controversie** al loro interno. Lo Stato fascista si assumeva il compito quindi di **armonizzare gli interessi** dei lavoratori per sostenere quelli **nazionali**, considerati “super partes” rispetto a quelli di classe. Alla base del corporativismo vi era la necessità di **far tacere le rivendicazioni dei lavoratori dipendenti**, imponendo decisioni a favore degli imprenditori. Così nacque la **Confederazione nazionale delle corporazioni sindacali** (cioè il sindacato fascista, **1922**) che con il **patto di palazzo Vidoni** (**2 ottobre 1925**), fu riconosciuta dalla **Confindustria** come **unico organismo rappresentativo dei lavoratori**. Su questa linea politica furono approvate le **“leggi sindacali”** (**aprile 1926**) che introdusse il **divieto di sciopero e serrata**, decretando lo **scioglimento di ogni sindacato** e affidando la soluzione delle controversie tra operai e datori alla **Magistratura del lavoro** (**1927**), fondata con la **_Carta del lavoro_**.

Furono quindi istituite **22 corporazioni** (**1934**) dipendenti dal **ministero delle Corporazioni**; i principi della _Carta_ invece furono attuati solo quando **inseriti nel Codice civile** (**1942**). Anche se futile da un punto di vista economico, ebbe rilevanza **politica**: la Camera dei deputati fu sostituita dalla **Camera dei fasci e delle corporazioni** (**1939**), formata dai membri del PNF e dal **Consiglio nazionale delle corporazioni**, imposti dai vertici, eliminando **ogni libertà democratica**.

**_I lavori pubblici, l’autarchia e la politica sociale_**

Per la crisi del 1929, si registrò un **crollo della produzione** (**1930**) che fu arginato con un **programma di lavori pubblici** finalizzato a **incentivare l’occupazione**. Punto focale del programma fu il **settore agricolo**: si procedette alla **“bonifica integrale”** dei terreni, realizzata dall’agronomo **Arrigo Serpieri**, che fecero recuperare **75 000 ettari** di terreno. Per il **settore finanziario** si creò l’**Istituto mobiliare italiano** (**1931**) che erogò **denaro alle imprese** in bancarotta e l’**Istituto per la ricostruzione industriale** (**1933**), il quale assunse il controllo dei principali **istituti di credito** in difficoltà e di **imprese indebitate** per risanarle. Tuttavia, questa misura transitoria divenne **permamente** per l’impossibilità dei privati di **riacquistare** le quote.

A seguito delle sanzioni commerciali imposte per l’**aggressione all’Etiopia** (**marzo 1936**), il ministro Volpi decise di potenziare il protezionismo e imporre l’**autarchia economica**, cioè rendere l’**Italia autosufficiente in campo economico**, garantendo incentivi **economici e fiscali alle grandi industrie** e imponendo **limiti all’importazione**. Se da un lato tale rifroma dette un forte impulso all’**apparato industriale del paese**, dall’altro danneggiò i settori che **richiedevano l’importazione**, come quello tessile. Anche se **ridusse la disoccupazione**, portò all’**indebolimento del potere d’acquisto** degli italiani.

Per evitare tensioni scaturite dalla crisi economica, il regime attuò interventi di **politica sociale e assistenziale** che mirava a concentrare nel governo il **sistema di protezione sociale** al fine di creare **consenso attorno al regime**: fu istituita l’**Opera nazionale per la maternità e l’infanzia** (**1925**) che forniva assistenza alle **madri bisognose**, ai **bambini abbandonati** con la diffusione di norme igieniche o di **vaccinazioni**. Nacquero poi l’**Istituto nazionale fascista della previdenza sociale**, alla base del sistema pensionistico, e l’**Istituto nazionale fascista per l’assicurazione infortuni sul lavoro**, incaricato delle **assicurazioni obbligatorie** contro gli infortuni sul lavoro. A ciò si unì la campagna per la **“battaglia demografica”** condotta istituendo **premi alle famiglie più prolifiche**, ma era destinata al **fallimento** a causa della diffusione dei **metodi contraccettivi** e all’**abbandono delle campagne** verso i centri urbani.

**9.4 _La politica estera e le leggi razziali_**

Elemento sostanziale dell’ideologia fascista era il richiamo al **passato imperiale romano** e quindi era necessario dare vita a un **nuovo Impero**: in tale prospettiva furono finanziate le spedizioni con l’obiettivo di esplorare le **regioni dell’Etiopia**, oggetto di mire italiane perché confinante con le colonie italiane di **Eritrea** e **Somalia**. Allo scoppio della crisi del 1929 infatti, il governo **incentivò la ripresa del settore industriale** con **commesse per una produzione di guerra**, guadagandosi l’appoggio imprenditoriale. Una nuova colonia avrebbe anche costituito uno **sbocco per l’emigrazione**. Il **“casus belli”** si presentò al duce, che era anche **ministro degli Esteri** (**1932**), da uno scontro fra truppe **etiopiche** e **italiane** (**dicembre 1934**) per il controllo dei **pozzi petroliferi di Ual Ual**, rivendicati dall’Italia: tale scontro fu strumentalizzato per descrivere l’Etiopia come **terra di barbarie** che l’Italia doveva **“civilizzare”**.

Il **3 ottobre 1935** 100 000 uomini comandati dal generale **De Bono** entrarono in etiopia: a loro si unirono 14 000 uomini della Somalia guidati da **Rodolfo Graziani**. I 300 000 uomini del **negus Haile Selassie** opposero strenua resistenza: De Bono fu dunque sostituito da **Pietro Badoglio** che ricorse a **mezzi corazzati** e gas come l’**iprite**, riuscendo a entrare nella **capitale Addis Abeba** (**5 maggio 1936**). Il duce proclamò la **resturazione dell’Impero** (**9 maggio**) e la nascita dell’**Impero dell’Africa orientale italiana**. La campagna nellica fu condannata dalla **SdN** che decise di infliggere **sanzioni economiche** che colpivano l’insutria bellica: Mussolini ne approfittò per guadagnare il **consenso della popolazione** proponendo il motivo di contrapposizione tra **“nazioni plutocratiche”** e **“proletarie”** come l’Italia che avevano ogni diritto ad **aspirare alle prosperità delle prime**. La risposta alle sanzioni fu l’inizio dell’**autarchia economica**: fu stabilito il giorno di **offero alla patria**, nel quale gli italiani si recavano nei centri di raccolta a **consegnare i loro oggetti d’oro** per finanziare lo Stato. La campagnia etiope rappresentò un **successo politico** che rafforzò il regime e provocò la **rottura delle relazioni diplomatiche** sancite dall’**“accordo di Stresa”** e l’**avvicinamento alla Germania nazionalsocialista**.

In concomitanza con la campagna d’Etiopia, che poneva il problema della **condizione giuridica dei “meticci”**, e la firma dell’**Asse Roma-Berlino** con la Germania razzista delle **Leggi di Norimberga**, anche l’Italia iniziò a seguire una **politica razzista**, che tuttavia fu autonoma scelta del regime. Fu appoggiata dalla comunità scientifica con il **_Manifesto degli scienziati razzisti_** (**1938**) che proclamava l’esistenza di una **razza italiana** e la sua appartanenza al **ceppo ariano**. Fu pubblicata la **_Dichiarazione della razza_** (**7 ottobre**) che esponeva i presupposti **ideologici** della politica razziale, attuati nei **_Provvedimenti per la difesa della razza italiana_** (**autunno 1938 – estate 1939**), che colpivano apertamente gli **ebrei**, colti di sorpresa da questa politica essendo loro stessi **ben integrati nella società**.

**9.5 L’antifascismo**

Con l’**illegalità del dissenso**, molti di coloro che nutrivano sentimento antifascisti decisero di **tacere**: figura di riferimento per loro fu il filosof **Benedetto Croce**. Prima avvezzo alle teorie fasciste, cambiò posizione con le **leggi fascistissime**, pubblicando il **_Manifesto degli intellettuali antifascisti di tutte le nazioni_** (**1 maggio 1925**, “Il Mondo”) con **Amendola**: il documento affermava l’**autonomia della cultura dalla politica**. Data la sua notorietà internazionale, riuscì a **mantenere viva la cultura liberale** con il suo giornale, **“La Critica”**.

Coloro che invece perseguirono la strada attivista o furono **esiliati** o continuarono in **clandestinità**. La prima, descritta dal **“fuoriuscitismo”**, inaugurato da **Pietro Gobetti** che auspicava una **“rivoluzione liberale”** e si rifugiò in Francia: proprio a **Parigi** si riunirono gli esuli nella **Concentrazione antifascista** (**1927**) che testimoniava quanto accadeva in Italia all’estero. Tale esperienza però non scalfì il regime: da essa nacque il movimento **Giustizia e Libertà** (**1929**) da **Carlo Roselli** ed **Emilio Lussu** che promuoveva l’**insurrezione del popolo** al fine di instaurare una **repubblica democratica**, guadagnandosi l’attenzione l’opinione pubblica anche con la pubblicazione dei loro **_Quaderni_**. I fratelli Roselli furono **assassinati** (9 giugno 1937) da sicari fascisti, portando alla fine del movimento, da cui nacque il **Partito d’Azione**.

Invece gli esponenti del **PCI** si posero in contrasto con ogni altra forza politica, volendo instaurare un regime simile a quello **bolscevico**. Dunque scelsero la via dela **militanza clandestina**, convinti di porre così le basi per una **futura rivoluzione**: per questo furono considerati i **nemici più pericolosi** e combattuti aspramente. Caso emblematico è quello di **Antonio Gramsci**, arrestato (1927) e morto dopo dieci anni di detenzione: scrisse i **_Quaderni del carcere_** nei quali espose riflessioni e dubbi sull’**esperienza rivoluzionaria sovietica**, rapporti fra Stato e Popolo. Alla sua incarcerazione, **Palmiro Togliatti** assunse la guida del PCI, ma si esiliò a **Mosca** (1926), tornando solo dopo la WWII. Con l’ascesa al potere di **Hitler** (**1934**), i comunisti decisero di **avvicinarsi alle altre forze antifasciste** per scongiurare un nuovo conflitto, sottoscrivendo il **_Patto di unità d’azione_**_._