# Gli Stati Uniti
Gli USA ricavarono dalla WWI un **rafforzamento produttivo** e **finanziario**, diventando il **principale creditore dell’Europa**, possedendo **metà dell’oro** mondiale e un **sistema produttivo intoccato** dalla guerra, protetto dai **dazi** sulle importazioni e efficace grazie alla **catena di montaggio**: negli anni Venti la moneta di riferimento mondiale divenne il **dollaro** e il centro finanziario del mondo passò a **Wall Street**.
## Le conseguenze interne
La maggiore efficacia del sistema produttivo portò all’**abbattimento dei costi**, dando la possibilità a **più persone** di comprare beni di consumo; tale acquisto fu agevolato dalla **vendita rateale** che allungava il pagamento nel tempo. La strategia del capitalismo di **consumo** fu al cuore del **_boom economico_** americano e simboli di esso furono l’**automobile**, gli **elettrodomestici** ed i **grandi magazzini**: inoltre la città statunitense **cambiò aspetto**, con la costruzione di **grattacieli** e **quartieri residenziali**. Si diffusero anche nuove forme di **svago e divertimento**, come la presenza del **pubblico agli eventi sportivi** o il **ballo** o il **cinema**: l’atmosfera di questi **_Roaring Twenties_** si rispecchia nella musica e letteratura del tempo. Sul piano sociale fu **introdotto il suffragio femminile** (1920) e si diffusero i **contraccettivi**.
## Politica estera e *isolazionismo*
L’obiettivo di Wilson di creare un nuovo **ordine mondiale** ispirato ai valori liberali degli USA, si scontrò con l’**indifferenza del popolo americano**, che mirava solo al guadagno, e la **resistenza del Senato**, che nel 1920 **non ratificò l’adesione alla SDN**. Con la conquista del potere dei **repubblicani**, favorevoli ad una politica **isolazionista** ispirata alla **dottrina Monroe**, agevolata dalla **“paura rossa”** (paura del diffondersi del comunismo), sotto la presidenza di **Harding** e **Coolidge** l’isolazionismo si realizzò sia in politica **economica** (protezionismo sfrenato) che **estera**: affinché Francia e Gran Bretagna potessero **ripagare gli USA**, essi intervennero in Europa con il **piano Dawes** (1924), consentendo ai **tedeschi di risollevarsi** e pagare gli indennizzi di guerra; inoltre, all’insegna della pace universale, va ricordato il **patto Briand-Kellogg** (1928) che impegnava i firmatari (64) a **non entrare in guerra se non per autodifesa**.
## Il nazionalismo americano e le contraddizioni del proibizionismo
L’isolazionismo estero era il riflesso del **nazionalismo esasperato** americano che si manifestava con la **xenofobia** e l’**antisemitismo**. Dato il flusso incontrollato dell’immigrazione cominciato agli inizi del Novecento, negli anni Venti fu **regolamentato** con un **sistema di quote** che favorivano gli arrivi anglosassoni e limitava gli altri, i quali erano **discriminati socialmente** in nome del **“nativismo”**, secondo cui l’arrivo di stranieri ed ebrei potesse **contaminare l’identità etnica nativa** anglosassone. Esempio emblematico di questa xenofobia fu il **processo Sacco-Vanzetti**: questi due immigrati italiani furono condannati per i loro **trascorsi anarchici**, accusa nascosta sotto il capro espiatorio di un duplice omicidio per rapina. Inoltre si era riformato il **Ku Klux Clan** che contava 3M di aderenti e bersagliava **nuovi immigrati** e **minoranze religiose**. Gli ebrei erano **nemici della nazione**, la cui presunta **avidità** e **mancanza di una patria** erano contrapposte ai valori degli USA.

Accanto alla modernizzazione, persistevano i fattori del **moralismo benpensante puritano** che si tradusse nel **proibizionismo** (1919-1933), cioè la **messa al bando degli alcolici**: tale provvedimento **alimentò l’economia illegale** e la **criminalità organizzata** dei gangster, emblematico **Al Capone** e la sua gang di Chicago: tutto questo rivelò il grande **fallimento** del provvedimento, terminato nel 1933. Anche il **fondamentalismo protestante** poneva un freno alla modernizzazione, dichiarando **false le teorie evoluzionistiche**, culminando nel **“processo alla scimmia”**: l’insegnante **Scopes** fu **condannato** per avere esposto ai suoi studenti le teorie darwiniane; fu in seguito scagionato, ma mostrò come la **modernizzazione socio-economica** non corrispondeva a quella **ideologico-culturale**.
# L'Europa
## La crisi economica europea
Mentre l’economia statunitense decollava, quella europea andò in **forte crisi** sia per la necessaria **ricostruzione** post-bellica sia per la **grave recessione** causata dalla **diminuzione di richiesta** dei beni; cessate le commesse belliche, bisognava **riconvertire le industrie** per tornare alla situazione pre-bellica e **ripopolare le campagne**. Terminata la guerra inoltre, abolendo il **sistema dei prezzi calmierati**, essi andarono incontro ad **aumento incontrollato** determinando un **incremento** nel costo della vita; per sostenere le grandi spese del conflitto, le banche **stamparono molta carta moneta**, facendo perdere di valore il denaro: in **Germania** il crollo del marco portò al **ritorno del baratto**, in **Gran Bretagna** si **limitò la circolazione del denaro** per evitarne l’esplosione e il valore della sterlina fu **fissato in oro** con il **_Gold Standard_**. Tutte le monete europee ora erano valutate **rispetto alla sterlina** e in seguito al **dollaro**, mostrando sempre più presente la **dipendenza economica dell’Europa dagli USA**.
## La società del dopoguerra e il *biennio rosso*
Le condizioni sociale in tutta europa erano **penose**: la massiccia distruzione rese precaria l’igiene, portando alla diffusione di **malattie infettive** e insufficiente il **cibo**, portando più morti della guerra stessa. Quest’**aumento della mortalità** legato al **crollo della natalità** causò un **forte decremento demografico**; era anche diffussa la **disoccupazione** per la **distruzione delle fabbriche** e lo **smantellamento delle industrie belliche** in vista del ritorno alla normalità: molti operai tuttavia erano **reduci** di guerra, spesso **invalidi** e non in grado di lavorare. Oltre alle difficoltà fisiche, la guerra lasciò nella **memoria colletiva** un’impronta **indelebile** di **angoscia** e **terrore**; tuttavia la guerra fu occasione di **emancipazione femminile**, perché le donne mostrarono agli uomini che potevano essere **loro pari**, lavorando nelle fabbriche e nei campi mentre loro erano in guerra.

L’aumento del costo della vita provocò forti **proteste sociali**: nel **“biennio rosso”** (1919-1920) si verificarono **agitazioni operaie e contadine** che diedero vita a forme di **autogestione degli impianti** sul modello dei _soviet_ russi, come se la _Rivoluzione_ stesse **dilagando in Europa**. Gli **industriali** temettero per l’autorità del loro ruolo, già messo in crisi dall’**intervento statale** durante la guerra; il ceto medio invece, che aveva un **salario fisso**, non aveva **ricavato profitti** dalla guerra, anzi **perso** per le tasse belliche. Questi sentimenti si tradussero in **frustrazione politica** che permise a quei movimenti di **estrema destra** di **insediarsi** nei paesi più deboli (Italia e Germania).
## Un breve excursus europeo
In **Ungheria** l’esperimento **comunista** di **Bela Kun** durò pochi mesi e nell’**Est Europa** si profilarono regimi di **destra** per contenere la rivoluzione bolscevica.

In **Austria** salirono i **cristiano-sociali** mentre in **Germania** si assistette alla **socialista** **Lega di Spartaco**, ma i suoi leader caddero vittime dei **Freikrops** (nazionalisti) che fondarono la **Repubblica di Weimar** (1919).

Si risollevò la **Francia** che fu dominata dai **conservatori**, e la **Gran Bretagna** dovette affrontare la **questione irlandese**, risolta in parte con la formazione dello **Stato libero d’Irlanda** (1921), e quella **coloniale** che portò alla formazione del **Commonwealth of Nations** (1931).
# Medio Oriente e Asia
La WWI ebbe effetti anche sul **colonialismo anglo-francese**: la debole economia post-bellica **non permetteva spese militari** per governare le colonie, le quali, consapevoli di avere **sacrificato risorse e uomini**, rivendicavano l’**indipendenza** secondo il **principio di autodeterminazione** di Wilson, del quale reclamavano l’applicazione.
## L’espansione coloniale anglo-francese in Medio Oriente
Imposto lo **smembramento dell’Impero Russo**, il Medio Oriente andava ora diviso fra le potenze europee. Era percorsa da **aspirazioni nazionalistiche arabe**, sfruttate dalla **Gran Bretagna** durante la guerra, promettendo allo sceriffo della Mecca **Hussein** la creazione di un grande regno **arabo libero** indipendente: promessa già disattesa nell’**accordo di spartizione** siglato con la **Francia** (1916) che portò alla formazione dei **mandati**, cioè territori che, ritenuti **incapaci di autogestirsi politicamente**, erano **affidati** a nazioni più progredite. Alla Francia spettarono **Siria** e **Libano**, agli inglesi **Mesopotamia** e **Palestina**: per indebolire il nazionalismo arabo, inizialmente le potenze supportarono le **minoranze religiose**, ma ciò servì solo ad alimentare il **contrasto etnico-religioso** che ancora oggi pervade quella zona del mondo.

La Francia affrontò **con la forza** l’insofferenza verso il dominio coloniale, **reprimendo il dissenso** per paura che le rivendicazioni arabe si espandessero in **Nord Africa**: in **Libano** rafforzarono i legami con i **cristiani maroniti** alimentando la **conflittualità** religiosa; in Siria si arrivò ad una **ribellione violenta** (1925) che comportò l’**intervento militare** di Parigi.

La Gran Bretagna invece **allentò il potere coloniale**, acconsentendo alla formazione dei regni di **Iraq** e **Transgiordania** (1921), questa derivata dalla **divisione della Palestina** in due aree limitate dal **Giordano**, regni affidati ai figli di Hussein (**Feisal** e **Abdallah**), resi indipendenti al termine degli anni Venti; in **Arabia** il movimento di **Ibn** **Saud** e dei **wahabiti** resero il paese **indipendente** (1932); l’**Iran** si proclamò regno indipendente con **Pahlawi** (1925); l’**Egitto** ottenne prima l’autonomia (1922) e dopo l’**indipendenza** (1936) con il partito nazionalista dei **Wafd**. Tuttavia questi territori erano sempre **occupati dagli inglesi** per le loro risorse, soprattutto il **petrolio** ed il controllo del **canale di Suez**.

La gestione della Palestina da parte degli inglesi pose le premesse al **conflitto** che perdura tutt’ora fra arabi ed ebrei. La migrazione ebraica in Palestina fu **alimentata** dal **diffuso antisemitismo europeo** e si **intensificò** nel dopoguerra per la **dichiarazione Balfour**, a favore del loro insediamento nella regione. Questo fu gestito dall’**Agenzia ebraica** che con una **politica di acquisto di terre** dagli arabi permise alle comunità di stabilirsi con i **_kibbutz_**, strutture agricole **socialiste** comunitarie. A fronte di questa **presenza ebraica**, gli arabi si sentirono **minacciati** ed avviarono varie **azioni violente** nei confronti degli ebrei.
## L’esito dell’Impero Turco e la situazione in Asia
L’**Anatolia** passò sotto l’**occupazione greca** e il governo turco era retto da inglesi e francesi. Questa situazione di corruttela e debolezza rinfocolò il **nazionalismo dei Giovani Turchi** guidati da **Mustafà Kemal** che sconfisse le truppe greche e proclamò la nascita della **Repubblica turca** (1923) come uno **Stato nazionale laico** da lui retto. Attuò un progetto di **modernizzazione** e **occidentalizzazione**, abolendo il **sultanato** e il **califfato**, ma anche **bandendo la poligamia**, avviando l’**emancipazione femminile**, istituendo l’**istruzione elementare**. Questo processo fu portato avanti con uno **Stato monopartitico** che incontrò resistenza dell’**ala tradizionalista islamica** dopo la morte di Kemal (1938), la quale arrestò la trasformazione.

Nel frattempo il **Giappone** si proiettava come la **potenza asiatica** e mirava alla conquista della **Cina**, dilaniata tra **nazionalisti** e **comunisti** guidati da **Mao Zedong**.

In **Indocina** prevalsero le forze comuniste di **Ho Chi Minh**, mentre l’**India** fu attraversata da movimenti nazionalisti ispirati ai metodi di **Gandhi**.