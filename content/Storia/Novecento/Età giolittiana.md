# Il contesto dell’ascesa di Giolitti
## La politica
La [[Italia dell'Unità#La crisi di fine secolo|crisi di fine secolo]] e il ***regicidio di Umberto I*** fecero dilagare la **paura e indignazione** nei confronti della **sinistra socialista**, assalita dai filomonarchici. Si ebbe una svolta **liberale** quando il nuovo **re *Vittorio Emanuele III*** (**1901**) formò il governo ***Zanardelli*** che chiamò come ministro degli **Interni *Giovanni Giolitti*** la cui forte influenza nella politica italiana porterà a definire i primi anni del Novecento come **età giolittiana**.
## L'economia
La formazione del nuovo governo coincise con l’inizio dell’**industrializzazione** che rese l’economia italiana di tipo **agricolo-industriale**: questo cambio di direzione fu favorito dalla nuova **politica protezionistica** e dalla formazione di **banche miste** come la BCI e il CI, che portarono all’istituzione di industrie **chimiche**, **siderurgiche**, **elettriche** e **meccaniche** nelle regioni **nord-occidentali** (Torino, Milano, Genova).
## La società
Agli inizi dell’industrializzazione gli operai e i braccianti vivevano in **pessime condizioni** per la **mole di lavoro** retribuito con **bassissimi salari**. Ne derivarono **scioperi** (**1901 - 1902**) in **tutti i settori** ma, seguendo la linea di *Giolitti*, furono affrontati **senza repressione** dimostrando un’**apertura verso gli operai**. Il ministro sosteneva infatti che solo un **miglioramento delle condizioni** di vita avrebbe risolto i conflitti: le organizzazioni operaie erano il **risultato della società di massa** e non andavano osteggiate. Affidò ai **prefetti** la garanzia dell’**ordine pubblico** senza usare la violenza, ma **assicurando miglioramenti** e a proposito promulgò una legge per la **tutela del lavoro minorile** (**1902**), imponendo l’età minima ai 12, e delle **donne**.
# Le alleanze politiche
Con l'avvento del **governo *Giolitti II*** (**1903 - 1905**), si notava un aumento dei consensi di **socialisti** e **cattolici**, ma anche la nascita dell'**estrema destra**. Il presidente tentò di **accontentare tutti i suoi alleati** dando origine a una politica **ambivalente**: in politica interna ottenne consensi a sinistra con **leggi a tutela dei lavoratori**, in politica estera ebbe una **propensione nazionalista** per conservare l’appoggio della destra.
## Giolitti e i cattolici
Durante l’età giolittiana i **cattolici** assunsero un peso sempre maggiore sebbene divisi:
- **cattolicesimo intransigente**: secondo l’***Opera dei congressi*** (**1874**) la Chiesa doveva **disinteressarsi** della politica,
- **movimento democratico-cristiano**: istituito da ***Romolo Murri*** (**1905**), auspicava un **intervento della Chiesa** e la democratizzazione del paese
- **cattolici moderati**: istituiti da ***Meda***, riteneva necessario l’inserimento dei cattolici nelle istituzioni.

Papa ***Pio X*** (**1903**) era avverso alle idee di *Murri* ed eliminò il suo movimento, ma capì che l’isolamento cattolico **avrebbe favorito i socialisti** **rivoluzionari** e decise di **sospendere il *Non expedit***. Sciolta l’*Opera* ormai instabile, permise la **partecipazione del clero alle elezioni** (**1904**): per la prima volta **due deputati cattolici** entrarono in Parlamento, a dimostrare l’alleanza Chiesa-Giolitti contro i **socialisti rivoluzionari**.
## Giolitti e i socialisti
Con l’avvento della società di massa si moltiplicarono le **Camere del lavoro**, associazioni operai locali che si unirono nella **moderata *Confederazione generale del lavoro*** **(1906**), dalla quale si separò la **corrente estremista** che formò l’***Unione sindacale italiana*** (**1911**). Alla stessa maniera il ***Partito socialista*** era diviso fra **riformisti** di ***Turati***, disposti alla **collaborazione**, e **rivoluzionari** **chiusi** verso i **liberali**. 

Giolitti tentò di far entrare Turati al governo, ma egli rifiutò perché temeva di **lacerare il partito**, di prevalenza rivoluzionaria: questa prevalenza **indisse il primo sciopero generale** (**1904**) in risposta all’uccisione di **lavoratori** in Sardegna durante uno scontro. La strategia di *Giolitti* funzionò e la protesta si **spense in autonomia**. Potendo contare sull’appoggio cattolico, vinse l’**ala moderata sulla rivoluzionaria**, con la quale Giolitti potè allearsi.
## Giolitti e i nazionalisti
Anche l’ala liberale si stava separando in **destra progressista** (*Giolitti*) e **liberale**, **contraria a ogni apertura** verso la sinistra, vicina al **nazionalismo**, che pretende una politica **militarista** e la **repressione degli scioperi**, rappresentante della **piccola-media borghesia**.

I fautori del nazionalismo italiano furono ***Corradini***, ***Papini*** e ***Prezzolini***, raccolti intorno alla rivista ***Il Regno***: il movimento ebbe larga diffusione e fu creata l’***Associazione nazionalista italiana*** (**1910**) con una concezione **antidemocratica** dello Stato che voleva **reprimere la lotta operaia** e professava un **espansionismo sfrenato** per indirizzare i mercati e sfruttarne le risorse: l’Italia, nazione **proletaria**, doveva lottare contro le vecchie nazioni **plutocratiche**. Criticavano la politica di Giolitti come **vile e pavida**.
# Politica interna
## Le riforme sociali ed economiche
Introdusse il **giorno di riposo settimanale** (**1907**), le regolamentazioni del **lavoro notturno**, il **congedo per gravidanza** e istituì le **Casse di sostegno** (maternità, infortuni, pensioni). Fondò l’**Ispettorato del lavoro** (**1912**) per controllare l’attuazione delle norme e emanò la legge ***Daneo-Credaro*** (**1911**) estendendo l’**obbligo scolastico ai 12 anni** e **nazionalizzando le scuole**, permettendone la nascita anche al Sud.

Decise di **statalizzare i servizi pubblici** per limitare gli interessi delle grande industrie, iniziando con i **telefoni** (**1903**), poi le **ferrovie** (**1905**), anche se gli ambienti liberisti erano contrari a questo. Giolitti si **dimise** per evitare rotture e la riforma fu terminata dal governo ***Fortis I* (1905 - 1906)**, seguito da *Fortis II* e *Sonnino I*. Nel governo ***Giolitti III*** (**1906 - 1909**), egli tentò di ridistribuire le tasse con un’**imposta progressiva sul reddito**, riforma che divenne però irrealizzabile per l’**opposizione conservatrice** in Parlamento, che portò alla **caduta del governo** (**1909**). Infine furono nazionalizzate le **assicurazioni sulla vita** con la nascita dell’**INA** (**1912**).
## La questione meridionale
Le riforme si concentrarono nel **Nord** del paese, mentre il **Sud ne fu escluso** e rimase **danneggiato** dal protezionismo, che condannò l’**agricoltura meridionale** alla **stagnazione**, poiché legata ai tradizionali sistemi di **sfruttamento**. La **questione meridionale** si aggravò, accentuando il **dislivello di ricchezza Nord-Sud**: consapevole del problema, Giolitti istituì una **legislazione *speciale*** con la realizzazione di **opere pubbliche** e **scuole** e un inizio di industrializzazione con la nascita dell’***Ilva***.

Queste riforme incisero solo **superficialmente**, finendo per alimentare **sprechi e corruzione** da parte degli amministratori locali. I contadini furono **abbandonati a loro stessi** e dovettero **emigrare all’estero**. Inoltre, gli scioperi di inizio secolo furono **repressi** poiché lo Stato **era debole rispetto ai grandi proprietari terrieri** che chiedevano di **stroncare le rivolte**, pena il rovesciamento dell’ordine pubblico. La classe politica meridionale era **pronta a tutto per conservare il potere** e cercava **favori dal governo** in cambio di appoggio: *Giolitti* sfruttò questo **clientelismo** per **consolidare le maggioranze**. Se nel Nord v’era una mentalità politica **matura e autonoma**, nel Sud la politica si basava sullo **scambio di favori**, con **brogli** e **intimidazioni**. A denunciare le conseguenze del sistema giolittiano furono i ***meridionalisti***, gruppo di intellettuali che proponevano **soluzioni alla questione**, tutti d’accordo nel **ruolo negativo** del governo.
# Politica estera
Dopo i governi *Sonnino II* e *Luzzatti* si formò il **governo *Giolitti IV*** (**1911 - 1915**) nel quale ritenne necessario favorire i **sentimenti nazionalistici** sempre più radicati. I nazionalisti volevano che il paese si impossessasse della **Libia**, sperando che sarebbe servita come **terra d’appoggio per gli emigrati**: politicamente, il governo ottenne l’assenso di **Francia**, **Inghilterra** e **Impero austro-ungarico** (**1902**), ed economicamente aveva l’**appoggio del *Banco di Roma*** che avviò attività economiche nella zona (1907).

Quando la Francia iniziò ad [[Prima Guerra Mondiale#La 2° crisi|occupare il Marocco]] (**1911**), l’Italia temette un ritiro dell’assenso e, nonostante la **forte ostilità del Partito socialista**, *Giolitti* dichiarò che l’Italia **doveva entrare nella competizione coloniale**, **invadendo la *Tripolitania*** e la ***Cirenaica*** (**3 ottobre 1911**), occupando poi Rodi e Peloponneso. Le operazioni militari furono meno semplici del previsto e nonostante la ***pace di Losanna*** (**1912**), che dava l’intera regione all’Italia, nella realtà **solo le fasce costiere furono occupate**.

Le conseguenze furono deludenti: la Libia era **uno scatolone di sabbia** privo di **materie prime e impiego** per i lavoratori. Il governo **perse l’appoggio nazionalista** e nel Partito socialista **prevalsero i rivoluzionari**: durante il **Congresso di Reggio Emilia** (**1912**) infatti furono espulsi ***Bonomi* e *Bissolati***, colpevoli di aver sostenuto la guerra e furono **isolati i riformisti**, affidando la direzione dell’***Avanti*** ad un giovine ***Benito Mussolini***, che si distinse per il suo **stile diretto** con il lettore.
# La fine dell’età giolittiana
L’impresa di Libia serviva a **ingraziarsi nazionalisti e conservatori** al fine di attuare riforme come quella del **suffragio universale maschile** (**1912**) che concesse il diritto di voto ai **maschi over 21 alfabetizzati**, agli **over 30 analfabeti** e a chi avesse prestato **servizio militare**. In vista delle elezioni (**1913**), Giolitti pensò opportuno ingraziarsi i **cattolici** dopo la perdita dell’appoggio socialista, stipulando il ***patto Gentiloni***, grazie al quale **vinse** ma con una **maggioranza disorganica**, accomunata solo dall’opposizione socialista, nella quale si rafforzarono **nazionalisti** a destra e **radicali** a sinistra. La situazione crollò quando i **radicali non accettarono il *Patto*** e il **governo cadde**. Giolitti si **dimise** (**10 marzo 1914**) e fu nominato il governo ***Salandra I***. Pensava che sarebbe tornato al potere in poco tempo, ma un evento improvviso pose fine alle sue speranze e alla sua età: lo **scoppio della [[Prima Guerra Mondiale|Grande Guerra]]**.