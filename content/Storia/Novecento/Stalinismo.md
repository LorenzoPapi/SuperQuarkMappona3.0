# L'affermazione di Stalin
La nascita dell'URSS suscitò nella sinistra mondiale la speranza di **creare una società senza oppressioni e dominio**: con il simbolo della **falce e martello** sulla bandiera, essa confermava l'intenzione di **tutelare i diritti di *contadini* e operai**. Al contempo il gruppo dirigente ratificò la *Costituzione* imponendo un **solo partito politico** (*Partito comunista russo*), il cui ***Comitato centrale***, presieduto da Lenin, **eleggeva l'esecutivo**. Negli anni Venti il potere era quindi **totalmente ai bolscevichi** che esautorarono i soviet, trovandosi davanti ad una ***dittatura del partito comunista***: lo stesso anno della creazione dell'URSS venne nominato **segretario generale del partito** il bolscevico ***Josip Djugasvili*** (***Stalin***).

Poco dopo la sua nomina, Lenin fu **colpito da un ictus paralizzante** e dopo vari peggioramenti **morì** (**21 gennaio '24, Goki**): negli ultimi mesi di attività capì il **terribile errore commesso** nel dare a Stalin un incarico di tale rilievo e nel suo ***testamento*** mise in guardia i suoi compagni riguardo alla **brutalità** di quest'uomo. Senza l'attività mediatrice di Lenin, i **conflitti nel partito esplosero**, soprattutto a proposito della ***centralizzazione del potere*** e delle ***sorti della rivoluzione***: il maggiore oppositore di Stalin era ***Trockij***, che **criticava la crescente autorità** e affermava la necessità della ***rivoluzione permanente*** (bisognava coinvolgere gli altri stati); Stalin rispose invece con la dottrina del ***socialismo in un solo paese*** (la Russia era l'unico possibile paese per la rivoluzione). Nella fase del ***crescente anticomunismo mondiale***, le tesi di Stalin furono più avvalorate e Trockij fu **espulso ed esiliato**, poi ucciso da dei sicari.
# L'economia staliniana
## La fine della NEP
In ambito economico, ***Zinov'ev*** e ***Kamenev*** erano favorevoli all'***interruzione della [[Rivoluzione Russa#Opposizione, repressione e NEP|NEP]]*** che rischiava di **favorire una nuova borghesia**. A loro si oppose ***Nicolaj Bucharin***, secondo il quale la NEP evitò il **disastro economico**. Stalin accolse la tesi di Bucharin e, rafforzato il suo potere **espellendo ogni oppositore**, avviò i suoi progetti per uno dei più **crudeli totalitarismi della storia**.

Innanzitutto, attuò un piano di **consolidamento economico**, data la **prevalenza agricola** che indeboliva l'industria e le **crisi della NEP** che non risolse gli squilibri di **popolazione in crescita vs distribuzione delle risorse**. A questo, Stalin reagì con un **requisizioni dei prodotti** riaccendendo le tensioni sociali nelle campagne e con interventi volti al **totale controllo della vita economica**: paradossalmente, Stalin fece **esattamente ciò che sostenevano i suoi oppositori**, interrompendo la NEP e procedendo ad un'**intensa industrializzazione forzata del paese**.
## La collettivizzazione dei terreni
Per rendere la Russia una potenza internazionale, attuò anche una **trasformazione dell'agricoltura**, **abolendo la proprietà individuale della terra** e costringendo i contadini a **cedere le terre** entrando nelle aziende agricole. Nacquero così i ***kolchoz***, imprese fondate sulla **comune gestione di terra e bestiame**, ed i ***sovchoz***, consorzi statali nei quali i contadini erano **lavoratori salariati**.

Lo scopo era **soggiogare i terreni allo Stato**, iniziativa in contrasto dall'accentuato numero di **proprietari terrieri** (*kulaki*) verso i quali fu attuata una **totale persecuzione**: pur di non cedere i loro terreni, **uccisero animali, bruciarono raccolti**, aggravando la crisi alimentare, ma proprio questo **giustificò le azioni della *Ceka*** nei loro confronti, deportandoli nei ***Gulag***. Contro questa linea si schierò ***Bucharin***, il quale però fu **esautorato**, considerato una ***deviazione di destra***. Dove l'opposizione era forte, come in **Ucraina**, Stalin attuò **carestie artificiali pianificate**, portando alla **morte di fame di 5 milioni di persone**, dopo le quali non si contarono più: in ogni caso, la **collettivizzazione** non diede i risultati sperati anche a causa delle **periodiche requisizioni di grano** che intaccavano le aziende stesse, sempre più **disperate**.
## L'industrializzazione forzata
Maggiore successo ebbero i ***piani quinquennali*** in cui erano pianificati i **risultati industriali da raggiungere**:
- il primo (**1928**) fissò obiettivi **superiori** alle reali possibilità, costringendo ad un **enorme sforzo produttivo** che portò all'**aumento del 50% dell'industrializzazione**, incentivando sia l'industria **pesante** che il settore **estrattivo**.
- il secondo (**1933**) portò ai **10 milioni di operai** contro i 3 milioni iniziali.
- con il terzo (**1938**) l'URSS divenne la **seconda potenza mondiale**, con **31 milioni** di lavoratori.

In pochi anni, grazie al **trasferimento forzato** verso le città, sorsero **metropoli industriali** collegate da strade, ferrovie e canali. La **propaganda** presentò tali risultati come un **clamoroso successo**, nonostante il sacrificio dell'**industria leggera**: il benessere *industriale* non coincideva con quello *sociale*, dati i **salari esigui** rispetto alle ore di lavoro e la **scarsità dei servizi**.

I successi dell'URSS durante la **[[Crisi del 1929]]**, contribuirono a **elettrizzare i comunisti nel mondo** che li consideravano come il **trionfo della rivoluzione**, ma anche l'ammirazione di **socialdemocratici e laburisti**, detti ***compagni di strada*** che, pur non essendo comunisti, erano loro simpatizzanti. Tuttavia, il mito russo **non considerava il *prezzo pagato* dalla società**: le deportazioni, il clima di sospetto, la **soppressione delle libertà**, tratti totalitari che poco a poco **erosero la grandezza russa**.
# Le caratteristiche totalitarie
## Massa, propaganda, opposizione
Il socialismo *sovietico* era **ben lontano da quello marxista**, consistendo in un ***regime totalitario*** definito ***stalinismo***, ma le cui radici affondavano nella situazione della **[[Rivoluzione Russa#La Rivoluzione d’ottobre|Rivoluzione d'ottobre]]**, nel quale Stalin si inserì con il **culto della sua personalità**. Molto carismatico riuscì a **controllare ogni aspetto della società** attraverso la **repressione tramite la *Ceka*** e la ***propaganda* per il consenso di massa**, costruendo intorno a lui un'**aura mitica**. Data la forte **tradizionalità** del popolo russo, **riprese ed esaltò simboli del *passato zarista***, evocando valori che rispondevano alla domanda di **sicurezza e stabilità**.

Grazie al potente apparato centralizzato, mirava a **plasmare i cittadini** con l'***ideologia di Stato***, varando riforme nell'**istruzione**, i cui riferimenti erano **disciplina e conformismo** e i cui alunni erano inquadrati nel ***Komsomol*** (*Unione comunista della gioventù*). Anche l'**arte** e la **letteratura** divennero strumenti di *propaganda*, riducendosi ad **esprimere una *retorica del valore edificante del lavoro***, facendo nascere il <span title="avvicinamento delle masse all'arte con un linguaggio *realista* di facile interpretazione che veicolasse il socialismo"><b><i><u>realismo socialista</u></i></b></span>, eliminando le ***avanguardie***.

Il regime di Stalin implicava l'***emarginazione di ogni opposizione***, attuata tramite le ***grandi purghe***, epurazioni iniziate nel '34 con lo scopo di **catturare gli assassini di *Sergej Kirov***, dirigente bolscevico di Leningrado, cogliendo l'occasione per **arrestare gli oppositori facendoli passare per *presunti* killer**. Tra i metodi di questa repressione vi furono i ***processi pubblici***, procedimenti formalmente regolari ma **basati su *confessioni estorte* con tortura e violenza**, dichiarandosi colpevoli di **fatti mai accaduti**. Oltre ai primi bersagli già citati, i quali si **autoaccusarono di crimini *mai commessi***, molte altre persone furono o fucilate o **deportate nei *Gulag***, campi di **lavoro forzato** che li resero dei ***campi di sterminio***, attuando un regime di **paura e sospetto**.
## Totalitarismo "di sinistra"?
Gli storici si chiesero come nacque da una **rivoluzione *di sinistra*** un modello statale paragonabile ai **totalitarismi *di destra***. Un'ipotesi sostiene che lo stalinismo discenda dalla **tradizione autocratica dello zarismo**, e che dunque la Russia **non sia mai stata liberata**, solo cambiò nome il partito. La visione di **sinistra** invece lo considera come ***deviazione di destra*** della rivoluzione che avrebbe compromesso l'orizzonte socialista. Invece altri videro il problema *a monte*, nella **dottrina leninista** nella quale spiccava un forte **carattere antidemocratico**, poi accentuato da Stalin.