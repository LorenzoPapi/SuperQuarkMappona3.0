# La Grande crisi
## I fondamenti della crisi
Durante i *Roaring Twenties*, l’economia americana giunse a **livelli di produttività mai visti**, diventando l’**immagine della prosperità**: milioni di americani, convinti dell’**inarrestabile arricchimento**, si erano **indebitati** (con mutui, prestiti e rateizzazioni) per **acquistare beni** di consumo. In questa fase prospera, fu eletto presidente il **repubblicano Herbert Hoover** (**1928**) che celebrò la ricchezza del paese sostenendo che gli USA erano ***“vicini alla vittoria sulla povertà”***.

Tuttavia, la prosperità di quegli anni nascondeva **problemi strutturali**:
- i redditi erano distribuiti con **disparità**, quindi i ceti medi **persero potere d’acquisto**;
- di conseguenza si **accumularono le merci** e dal 1925 si assistette ad una **crisi di sovrapproduzione** (troppi beni, poca domanda);
- i consumi si basavano sulla **facilità del credito**, non sulla **vera ricchezza**;
- mancava il **controllo dello Stato sulle banche private**.

Così, anche i **titoli azionari** aumentarono di valore e gli americani avevano ritenuto di potersi **arricchire** con la **speculazione**: “scommettendo” sull’eventuale **rialzo** delle azioni di un’impresa, ne **compravano** le azioni a **basso costo**, per poi **rivenderle** a un prezzo maggiore e **guadagnare**. Il mercato azionario vide **quintuplicare il valore dei titoli**, ma senza alcun **riferimento all’economia “reale”**, creando così una **bolla speculativa** pronta ad esplodere.
## Il crollo della Borsa, i suoi effetti e la soluzione di Hoover
Il **24** e **29 ottobre 1929**, passati alla storia come **giovedì** e **martedì neri**, ***Wall Street*** iniziò una irrefrenabile **vendita di titoli**: molti agenti di borsa si **liberarono delle loro azioni**, il cui prezzo era ormai salito, per paura che calasse. La bolla esplose: in pochi giorni **tutti i titoli di Borsa crollarono**, dissolvendo enormi fortune. Gli effetti della crisi si manifestarono nell’economia reale:
1. grandi aziende e piccoli risparmiatori **andarono in rovina**, i titoli **scesero fino al 1932**;
2. **fallirono 5000 banche** dato che i loro clienti, ormai nullatenenti, divennero **insolventi** o perché loro stesse avevano **investito** e non poteva più restituire i soldi;
3. tale fallimento causò la **contrazione del credito** ai privati e quindi al **fallimento di 100 000 imprese**, con conseguente **calo della produzione**, **licenziamenti** e **povertà** diffusa;
4. la disoccupazione portò alla **contrazione della domanda** che colpì l’**agricoltura** e l’**industria**, facendo **calare i prezzi**, la cui caduta fu combattuta con la **distruzione dei raccolti** nel primo caso, con la **limitazione della produzione** nella seconda;
5. tale limitazione provocò **ulteriore disoccupazione**, che provocò un’ulteriore **perdita del potere d’acquisto**, in un meccanismo nel quale la **crisi si auto-alimentava**.

Il presidente Hoover era convinto che la soluzione dovesse provenire dal **“volontarismo” del mondo imprenditoriale**: per mantenere la tradizione **liberista** americana, per la quale lo Stato **non doveva interferire** con l’economia, auspicava a **misure di cooperazione**, decise **autonomamente** dagli imprenditori. Allo stesso modo, promise si **non ridurre le spese pubbliche**, provvedimento che fu in parte ostacolato dal **suo partito**, per il quale era necessario il **pareggio di bilancio**. Due anni dopo la crisi, fu constatato il **fallimento** dell’azione hooveriana, e decise di intraprendere un **programma di prestiti** per **salvare le banche**: si apriva la strada ad un **maggiore interventismo** da parte del governo, ma non era rivolto ai cittadini. Gli americani chiamarono questo periodo **Grande depressione**, data la grande difficoltà economica, sociale e psicologica.
# Il *New Deal* di Roosevelt
Nel clima sociale della crisi si svolsero le **elezioni 1932**, caratterizzate dallo scontro fra **repubblicano Hoover** e il **democratico Roosevelt**:
- il primo sosteneva che la crisi **proveniva dal Vecchio continente**, colpevole di avere **contagiato** il sistema americano, troppo coinvolto in vicende di paesi caratterizzati da **forti tassazioni**, **spese pubbliche** e **instabilità sociale**; la soluzione era dunque il **ritorno all’isolazionismo** per ritornare ai principi economici statunitensi;
- il secondo, di contro, sosteneva che le **errate politiche repubblicane** causarono la crisi e che l’**assenza di controlli pubblici sull’economia** incoraggiò la **ricerca ossessiva del profitto**, conducendo il paese al disastro; serviva quindi l’**impegno dello Stato** nella **pianificazione e razionalizzazione economica**.

Vinte le elezioni, Roosevelt volle instaurare un ***New Deal*** con il popolo americano: consapevole che la politica doveva **mostrare di saper rispondere ai bisogni del popolo**, decise di adoperare gli strumenti governativi per **infondere fiducia** alla società piegata dalla crisi:
- in primis, rese la **Federal Reserve Bank** in **“banca centrale”**, con il compito di **gestire la politica monetaria** del paese e di **controllare le banche private**;
- emanò l’***Agricultural Adjustment Act*** con cui predispose **indennizzi stati per gli agricoltori** e l’**acquisto** dei loro beni in eccesso;
- emanò l’***Home Owners’ Loan Act*** che consentì il **rifinanziamento delle ipoteche**;
- istituì la **Public Works Administration** (PWA) che offrì lavoro nelle **opere pubbliche**;
- istituì la **National Recovery Administration** (NRA) che promosse **accordi** fra **Stato**, **imprenditori** e **sindacati** per mantenere una certa **occupazione** e un certo **salario**;
- promosse **progetti pubblici** come la **Tennesse Valley Authority** che doveva realizzare imponenti opere **idrogeologiche** nel Tennessee.
## Propaganda ed il *New Deal II*
La presidenza di Roosevelt volle ampliare la dimensione **“simbolica” della politica**: il presidente si riferiva a una tradizione nazionale di **simboli collettivi** (Costituzione, bandiera, eroi nazionali) arricchendola con una **teatralizzazione** focalizzata sulla **sua persona**, attuando una **forte propaganda**. Una delle iniziative più significative fu la ***Blue Eagle***, un oggetto (spilla, stendardo) che raffigurava un **aquila azzurra**, simbolo che andava **esposto nelle fabbriche** e **appeso dai commercianti** per indicare che venivano rispettati gli **standard NRA**; inoltre, ogni datore di lavoro aveva ricevuto l’***Accordo presidenziale per la rioccupazione***, che chiedeva ai destinatari di promettere di seguire **alcune linee guida** come il **salario minimo** ed il **divieto del lavoro minorile**. Decise anche di rivolgersi alla nazione con **discorsi radiofonici** (***fireside chats***), parlando settimanalmente ai suoi concittadini dei suoi **progetti futuri**. Introdusse anche il termine ***liberal*** nel senso di progressista, trasformando il liberalismo nella **fiducia in uno Stato interventista e socialmente impegnato**.

All’alba delle **elezioni 1935** però, l’economia non dava segnali di decisa ripresa: con la rielezione di Roosevelt, venne attuato il **“secondo New Deal”** che proseguì fino al 1940:
- istituì la **Work Progress Administration** (WPA), agenzia pubblica che puntava a **creare nuovi posti di lavoro**, a costo di un’**aumento della spesa pubblica**, obiettato;
- migliorò la **legislazione previdenziale**, attuando politiche pubbliche poi indicate con il nome di ***welfare state***, come il ***Social Security Act*** che creò un sistema di **pensioni** e di **sussidi per la disoccupazione**, ed il ***Wealth Tax Act*** che prevedeva un aumento delle **tasse sui redditi**.
## Un bilancio dei *New Deal*
Nonostante le riforme varate, i risultati furono **al di sotto delle attese**:
- la disoccupazione rimase alta e dal **1937** si assistette ad una nuova **fase economica negativa**, arginata solo dalla successiva **economia di guerra**
- socialmente, il New Deal **giovò agli strati intermedi**, ma non fecero nulla per **eliminare le discriminazioni razziali** nei luoghi di lavoro (gli afroamericani erano i primi licenziati e gli ultimi assunti), anzi l’NRA cercò di **evitare** di intromettersi in questa faccenda;
- politicamente, procurò ampia **base di potere** (*New Deal coalition*) al suo partito, fondata sulla coesistenza dei ***liberal*** del Nord e dei **democratici** del Sud.

Tralasciando i limiti del patto, si ebbe una **rivoluzione della macroeconomia**, scardinando i secolari presupposti dell’economia classica, in particolare le dottrine **liberiste** **del *laissez-faire***, sino ad allora incontrastate a livello internazionale. L’economista **Stuart Chase**, ispiratore della NRA, nel suo volume ***A New Deal*** propose di affidare l’economia non agli **“stregoni” speculatori** ma ai **“chirurghi” pubblici** che avrebbero regolamentato l’economia. Un altro contributo venne dal britannico **Keynes**, secondo il quale l’**intervento dello Stato nell’economia** attraverso la **spesa pubblica** avrebbe permesso di **creare occupazione** e promuovere il **potere d’acquisto**, favorendo dunque la **ripresa dei consumi** e dell’**economia** nel suo completo.
# Le conseguenze della Grande crisi all’estero
La crisi economica scatenò una **crisi del commercio internazionale** a causa della drastica **riduzione dei flussi di merci**. Le materie al centro del mercato internazionale **caduta dei prezzi**; per salvaguardare l’economia interna dalla concorrenza estera, Hoover pose **barriere doganali altissime**. Per favorire le esportazioni, si **sospese la convertibilità in oro** e ogni paese cercò di **svalutare la propria moneta**, cosicchè un paese dalla forte moneta avrebbe **acquistato prodotti da quello più debole**. A limitare ciò vi erano i **dazi** e l’uscita dalla paralisi commerciale si ebbe solo dopo la **Seconda guerra mondiale**.

Le conseguenze in America Latina, la cui economia si fondava sulla **vendita agli USA**, furono drammatiche: i coltivatori **distrussero i raccolti**, **abbatterono il bestiame** e migliaia di materie prime furono sprecate. Alcuni paesi, presieduti da **oligarchie terriere**, subirono la crisi poiché fondati sulla **monocoltura**; altri più grandi promossero la **diversificazione produttiva**, spesso nell’industria manifatturiera, che favorì la **crescita della classe operaia**. Sul piano politico, molti Stati furono caratterizzati da **governi instabili** che portarono all’affermazione di **dittature militari** e **regimi autoritari personali**.

In Europa, la crisi fu **“creditizia”**: le industrie, senza denaro, **ritirarono i prestiti concessi ai paesi europei** per rimettere denaro in circolazione, ma con l’effetto di **stravolgere l’industria europea**, che contribuì al successivo crollo americano. I paesi europei **tagliarono la spesa pubblica**, con l’esito del maggiore **impoverimento degli strati più in difficoltà** e la diminuzione del loro potere d’acquisto:
- in **Gran Bretagna** il governo di **MacDonald** operò un **taglio ai sussidi dei disoccupati** e **sospese la convertibilità della sterlina**;
- in **Francia** il **crollo delle esportazioni** peggiorò l’economia borghese;
- in **Germania** la disoccupazione colpì **6 milioni** di tedeschi, avviando il paese verso l’orizzonte dell’**ascesa di Hitler** e del **nazionalsocialismo**.