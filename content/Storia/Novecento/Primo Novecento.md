# Gli Stati Uniti
Completata la **conquista dell’Ovest**, furono protagonisti di un forte **sviluppo economico** agricolo e industriale, dovuto soprattutto alla ***nuova immigrazione*** di persone dall’**Europa** in cerca di **rinascita**. La rapida crescita portò alla **concentrazione della ricchezza** nelle mani di pochi gruppi finanziari, contribuendo allo sviluppo di **movimenti e partiti socialisti**. Con l’elezione di ***Theodore Roosevelt*** (**1901**) si inaugurò il ***progressismo*** che riconosceva la necessità del **governo di intervenire** nello sviluppo economico e attuare una **riforma sociale**, politica seguita anche dal successore ***Wilson*** (**1912**). Avidi di allargare il loro mercato estero, si fecero fautori di una **vigorosa politica imperialista**, presentata come una **missione** volta ad esportare **democrazia e libertà nel mondo**, ottenendo così controllo sulle isole del Pacifico.
# La Gran Bretagna
Morta la **regina *Vittoria*** (**1901**), si chiudeva un’era di prosperità per il Regno Unito: bisognava affrontare il **rinnovamento amministrativo dell’impero**, che portò alla costituzione dei ***dominions***, colonie semi-autonome. Erano **aumentate le imposte** a causa delle spese necessarie per la **competizione imperialista** e si temeva il crescente **sentimento nazionalistico** di influenza tedesca. Vinsero i **liberali** (**1906**) e si affermò il **Partito laburista**, antagonista dei conservatori, che promosse **riforme sociali** come la **preminenza dei Comuni sui Lord**, e dovette affrontare la **questione irlandese** che però rimase irrisolta per lo scoppio della [[Prima Guerra Mondiale]].
# La Francia
Nella **Terza Repubblica** si acuì il conflitto **repubblicani-monarchici** che si radicalizzò con l’***affare Dreyfus*** (**1894**): il capitano Alfred Dreyfus fu accusato di **spionaggio** ma, nonostante mancassero le prove, il caso **non fu rivisto** data l’**origine ebraica** del militare, che fu poi **esiliato** nell’Isola del diavolo. Dopo violente discussioni in parlamento, i **liberali radicali trionfano** (**1906**), permettendo la **riabilitazione del capitano** e sostenendo **laicismo** ed **egualitarismo**, rompendo i rapporti con la Santa Sede. A causa delle riforme sociali varate e dei **continui scioperi operai** si diffuse il malcontento della **media borghesia** che aumentò la popolarità della **destra conservatrice**, sostenuta anche dai ***revanscisti***.
# La Germania
L’imperatore ***Guglielmo II*** era fautore di un’aggressiva ***Weltpolitik*** che vedeva necessaria l’**espansione coloniale** e un **rafforzamento militare**: la politica aggressiva del Kaiser fu **ben accolta** dalla società tedesca, ormai in prevalenza **nazionalista**, che era pronta a **combattere** in nome della ***Grande Germania***.
# Impero austro-ungarico
Data la **debolezza economica**, causata dall’assenza di industrializzazione, e dati i crescenti **sentimenti nazionalistici** delle **minoranze** presenti, l’impero andò in **forte crisi**, specialmente nella zona **balcanica**, nella quale le minoranze **slave** erano appoggiate da **Russia** e **Serbia**.
# Cina
L’impero cinese stava decadendo e il suo territorio veniva **spartito fra le potenze**: a fronte dell’incapacità del governo di consolidare l’impero, sorse il movimento riformista dei **“cento giorni”** subito represso. Allora si costituirono **sette anticristiane e anti-occidentali** nelle campagne, denominate ***Boxers*** che occuparono Pechino (giugno 1900) e portarono a un **intervento internazionale** da parte delle potenze che sancirono il **completo assoggettamento** della Cina agli stranieri. Nacque una società segreta guidata da ***Sun Yat-sen*** che **istituì la repubblica** (**1911**).
# Giappone
Diventò una **potenza competitiva** sul piano mondiale grazie alla sua rapida **modernizzazione**: in particolare, la sua vittoria sulla Russia, una **potenza bianca**, suscitò un sentimento di **superiorità orientale** e ispirò molti popoli dell’Asia colonizzati dalle altre potenze a **ribellarsi**.
# Africa
Nei primi anni del ‘900, il continente era **completamente sfruttato dai colonizzatori**: in **Sudafrica** i **coloni boeri** furono **sconfitti dagli inglesi** durante la **Guerra anglo-boera** (1899 - 1902) e la colonia fu riconosciuta come un ***dominion***, portando anche alla **prima legge segregazionista**.
# America latina
I paesi sudamericani, formalmente indipendenti, si **svilupparono industrialmente** e diventarono meta di **immigrati** da tutta Europa: tuttavia, la loro economia era **fortemente agricola** e dipendeva economicamente dai **paesi europei**. In **Messico** scoppiò una **rivoluzione popolare** (**1910-1911**) contro l’oligarchia terriera guidata da ***Emiliano Zapata*** e ***Pancho Villa*** che portò all’approvazione di una **Costituzione** (**1917**) e all’elezione di un **moderato** (1921) che sancì la fine della guerra civile.