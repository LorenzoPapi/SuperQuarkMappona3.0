# Cause della massificazione
Tra fine Ottocento e inizio Novecento, nei paesi più sviluppati, si delineò la **società di massa**: le **grandi massi popolari** entrarono in nuovi ambiti della **scena sociale**, come la **politica**, il **consumo**. L’avvento di questa società si inserì in un contesto di **trasformazione culturale-scientifica** che rispecchiava un mondo più **complesso**, come dimostrato dalla **totale crisi delle certezze**, che provocò **inquietudini socio-culturali** e conseguentemente la **tendenza al conformismo sociale** e all’**indebolimento dei legami sociali** che rese i rapporti umani **anonimi**.

La principale causa dell’origine della società di massa è la [[Ascesa della borghesia#La *seconda rivoluzione industriale*|seconda rivoluzione industriale]] che ha portato a:
- **ampliamento del sistema di produzione e consumo**: il processo produttivo migliorò grazie ai progressi **tecnico-scientifici** che permisero la **produzione a fase unica dell’acciaio**, che sostituì il ferro, l’uso della **benzina** per il **motore a scoppio** e la nascita dell’**industria elettrica**, causa di nuovi **nuovi mezzi di trasporto** e del miglioramento dell’**illuminazione pubblica**
- nuove **tecniche produttive**:
	- le imprese che fabbricavano pezzi relativi allo stesso prodotto finale si unirono in ***concentrazioni industriali***, aumentando l’**efficienza** tramite la **riduzione dei costi**,
	- le politiche statali **protezionistiche** **difendevano gli interessi** delle grandi industrie, segnando l’inizio di una **grande espansione economica** che permise il miglioramento della **vita di milioni di persone** consentendo a queste di **partecipare alla politica**;
	- la **razionalizzazione dei processi produttivi**, teorizzata da ***Taylor***, secondo la quale bisognasse **calcolare “scientificamente” i tempi per il lavoratore** e dividere i compiti per massimizzare la produttività, applicata da ***Henry Ford*** con la sua **catena di montaggio**.
# Effetti socio-economici
Questo miglioramento ha creato **nuove opportunità di lavoro industriale** e di conseguenza la formazione di **grandi agglomerati urbani**:
- i contadini si **spostarono in massa** verso le **città** dove gli uomini erano assunti come **operai**, le donne come **domestiche** o **commesse**,
- si registrò un **aumento del proletariato urbano** e una **crescita degli agglomerati** tale da rendere necessaria una **riorganizzazione dell’urbanistica** (migliori fognature, sistema viario) e la creazione di infrastrutture come la **metropolitana** e di strutture che che miravano all’**abbellimento** della città,
- grazie al miglioramento delle condizioni **igieniche** e della qualità **alimentare**, vi fu un **aumento della popolazione** e **allungamento della durata di vita**, parallelamente alla **contrazione del tasso di natalità**,
- crebbe fortemente il **settore terziario** e si innalzarono **stipendi e salari** grazie all’**ampliamento del mercato** che permise ad ampie fasci sociali di acquistare beni **non necessari alla sopravvivenza**, soprattutto relativi all’**abbigliamento** e all’**alimentazione**, ormai globale grazie alle **tecniche di refrigerazione**,

In molti paesi industrializzati l’istruzione fu resa **gratuita, obbligatoria** e **statale**, affinché lo Stato potesse **diffondere i propri valori**: aumentò l’**alfabetizzazione** e il coinvolgimento delle **masse** tramite giornali e riviste ma anche **radio** (*Guglielmo Marconi*) **e cinema** (*Auguste e Louis Lumiere*), che avevano un potere di diffusione **molto maggiore**: nasce inoltre in questo periodo la **pubblicità**, necessaria alle aziende per fare **conoscere i propri beni**.
# Massificazione della politica
Parallelamente ai mutamenti economici, la “massa” comportò **importanti cambiamenti politici**:
- le masse popolari richiedevano di **poter partecipare alla vita politica** del paese e la maggior parte dell’Europa occidentale introdusse il **suffragio universale maschile**. In Gran Bretagna **anche le donne** (1918) poterono votare, raggiungendo l’obiettivo dell’***Unione sociale e politica delle donne*** fondata da ***Pankhurst***.
- i ***partiti di notabili***, portavoci di **ristretti gruppi di persone** che facevano del **Parlamento** l’unico loro luogo di attività, furono sostituti dai ***partiti di massa***, erano in grado di gestire **centinaia di migliaia di iscritti** e si basavano su un **personale retribuito**, delle **ideologie ben definite** e **presenza nel territorio**. Il partito divenne un **organo stabile** che discuteva nelle sue **assemblee** locali e diffondeva le proprie idee sul territorio tramite la **propaganda**, la **stampa** e **leader carismatici**. I tre tipi di partito principali che si andavano diffondendo erano i **socialisti**, **nazionalisti** e **cattolici**.
## I socialisti
L’industrializzazione determinò un **aumento di operai** che diventarono, grazie alla **scolarizzazione**, più **consapevoli** e desiderosi di entrare in **politica**, portando a uno straordinario sviluppo del **socialismo**. I **movimenti operai** si organizzarono in **sindacati** (CGDL in Italia, CGT in Francia) che rappresentavano **categorie** di lavoratori cercavano di ottenere una **legislazione sociale** per migliorare le loro **condizioni** di vita. Riuscirono nel loro intento, portando all’introduzione di **assicurazioni contro gli infortuni** sul lavoro, **pensioni**, **sussidi per disoccupati**, il **riposo settimanale**, una **limitazione dell’orario giornaliero** e la nascita della **contrattazione collettiva** che toglieva all’imprenditore il **potere sul salario**.

I socialisti si dotarono di [[Ascesa della borghesia#Gli sviluppi del socialismo|partiti]] all’interno dei quali vi era già una divisione fra **riformisti**, disposti a **collaborare con le opposizioni** pur di **migliorare** la condizione dei lavoratori, e **rivoluzionari** che volevano a tutti i costi attuare una **rivoluzione**. I partiti erano accomunati da un **forte pacifismo**, considerando la **guerra** come **espressione assoluta del capitalismo**, che faceva gravare ogni perdita sui **lavoratori**. Tuttavia, il sociologo ***Georges Sorel*** espose il **sindacalismo rivoluzionario** (**1906**) secondo cui gli operai dovevano **rendersi indipendenti dai partiti** al fine di attuare la rivoluzione, possibile solo con un’**azione autonoma**, **spontanea** e **violenta** iniziata da uno **sciopero generale**.
## I nazionalisti
A contrapporsi al pacifismo socialista fu il **nazionalismo**, portavoce della **borghesia conservatrice**: il concetto di [[Romanticismo e idealismo#Rivoluzionarismo $ rightarrow$ conservatorismo $ rightarrow$ nazionalismo|nazione|]] come **popolo unito per valori, lingua e tradizioni** implicava il **rispetto** per le nazioni altrui, ma fu **estremizzato** a tal punto da diventare sinonimo di ***suprematismo***: **il** **proprio popolo è il migliore**, **gli altri sono** **inferiori**, divenendo il fondamento ideologico dell’[[Imperialismo|imperialismo]]. Per legittimare la volontà di **predominazione**, si diffusero molte **teorie razziste** sulle quali si svilupparono movimenti come il **pangermanesimo** e il **panslavismo** e, in particolare, si consolidò l’**antisemitismo**, giustificato per una **questione pseudo-biologica**: ne conseguì l’**allontanamento degli ebrei** perché pericolosi. Come reazione a questo ideale venne fondato il **movimento sionista** ***Thomas Herzl*** (**1897**) che si prefiggeva di restituire un’**identità nazionale** agli ebrei sparsi nel mondo e di creare uno **Stato ebraico in Palestina**.
## I cattolici
La Chiesa si preoccupò della capacità del socialismo di **offrire una visione laica agli operai** e le fece riconsiderare il ***Non expedit*** *(***1874**): la necessità di esprimersi a riguardo dei nuovi **cambiamenti mondiali** portò alla pubblicazione delle [[Ascesa della borghesia#La Chiesa cattolica a fine Ottocento|Rerum novarum]]. La posizione ufficiale della Chiesa rimaneva **teorica**, ma all’interno vi erano correnti più **radicali** che consideravano necessario **intervenire nella pratica** e confluirono nel **modernismo**, rappresentato da ***Romolo Murri***. Egli diede vita alla corrente ***democratico-cristiana***, secondo la quale la Chiesa doveva **combattere le ingiustizie ai danni del proletariato** per creare una **società democratica** in cui prevalessero gli ideali **cristiani**: al fine di ciò organizzò dei **sindacati cattolici** ai quali erano iscritti soprattutto i **contadini** delle campagne. Il movimento fu **condannato** con l’enciclica ***Pascendi Dominici gregis*** (**1907**) da parte del nuovo Papa ***Pio X***, per avere appoggiato alcune lotte sociali e *Murri* fu scomunicato: il movimento democratico-cristiano fu posto sotto controllo **ecclesiastico**.