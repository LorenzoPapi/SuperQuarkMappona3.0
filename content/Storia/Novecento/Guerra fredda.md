# Il nuovo ordine mondiale
## Il bipolarismo
La fine della [[Seconda guerra mondiale]] consegnò alla storia un **nuovo assetto geopolitico** nel quale si delineava un'**egemonia globale di USA e URSS**, le nuove ***superpotenze***:
- **USA**: avevano sicuramente **acquisito prestigio** per la **sconfitta del nazifascismo**, evitando ormai del tutto l'*isolazionismo* decidendo di **esercitare una forte influenza internazionale**, e divennero la **prima potenza economica e militare**.
- **URSS**: anche la sua ideologia socialista per l'**immane sforzo nella sconfitta della Germania** uscì rafforzata, diventando **potenza europea militare** ma rimanendo **nettamente arretrata economicamente**.

I due paesi rappresentavano anche ***due modelli globali contrapposti*** che miravano di **estendere la loro idea a *tutto il mondo***. Il netto contrasto tra il ***capitalismo individualista liberale americano*** ed il ***comunismo collettivista marxista sovietico*** legata alla supremazia militare, economica e politica delle due superpotenze plasmò un **ordine mondiale *bipolare***.
## L'ONU 
Subito dopo la guerra prevalse la **cooperazione** che portò durante la <span title="25 aprile - 26 giugno 1945"><b><u><i>conferenza di San Francisco</i></u></b></span> a creare l'***Organizzazione delle Nazioni Unite*** con l'obiettivo di mantenere la ***pace e sicurezza internazionale***, riproponendo gli ideali della *[[Prima Guerra Mondiale#La Società delle Nazioni e l’inadeguatezza della pace|Società delle Nazioni]]*:
- ***Assemblea generale***: potere **decisionale**, costituita da tutti gli Stati membri, riunita **annualmente** con votazioni **a maggioranza semplice** (1 nazione = 1 voto).
- ***Consiglio di sicurezza***: formato da **15 membri**, dei quali **5 permanenti** con il <span title="L'URSS spinse per avere questo diritto: aveva infatti paura di rimanere 'in minoranza' di fronte alle altre potenze capitalistiche. Ad oggi, tale diritto blocca costantemente delle riforme ONU che potrebbero evitare dei conflitti, ma che vanno contro gli interessi dei paesi che guadagnano sulle armi e sull'esercito. Personalmente, andrebbe abrogato all'istante."><b><i><u>diritto di veto</u></i></b></span> e **10 eletti ogni due anni a rotazione**, limitava il potere dell'Assemblea e autorizzava il **ricorso all'intervento armato** come risoluzione estrema dei conflitti.
- il ***Tribunale militare internazionale*** sancì il rinnovamento del **diritto internazionale** e **penale**, che avrebbe dovuto giudicare:
	- crimini ***contro la pace*** (aggressione di un altro Stato e violazione di accordi),
	- crimini ***di guerra*** (violazione delle leggi che disciplinano i conflitti armati),
	- crimini ***contro l'umanità*** (uccisioni di massa, ***genocidi***), dei quali furono accusati i **24 alti dirigenti nazisti** a **Norimberga**, pronunciando **12 condanne a morte**.
## Il nuovo ordine economico
Su impulso del governo americano, si riorganizzò l'intero **sistema economico mondiale**, riforma che portò alla **centralità degli USA come potenza economica** e il conseguente sviluppo di un ***mercato libero mondiale***. Le basi di ciò furono posti dagli **accordi di Bretton Woods** che istituirono il ***Fondo monetario internazionale***, organo per facilitare gli scambi tra paesi garantendo la **stabilità dei tassi di cambio**, e rendendo il **dollaro l'*unica moneta convertibile in oro***. Fu fondata la ***Banca mondiale*** che doveva contribuire alla **ricostruzione dei sistemi produttivi** nei paesi distrutti con **prestiti a lungo termine**. Il nuovo sistema fu definito dal ***GATT*** (***Accordo generale su tariffe e commercio***) con la liberalizzazione dei traffici e l'abolizione delle tariffe doganali.
## La crisi immediata
Gli accordi ***non furono siglati dall'URSS*** che optò per la creazione di un sistema economico autosufficiente. I rapporti tra le potenze si inasprirono anche per la **linea anticomunista di *Harry Truman*** e per il mutato contesto internazionale: l'URSS sentiva la necessità di costruire un **cordone** di governi a lei affini per la **propria sicurezza**, portando dunque alla ***sovietizzazione dell'Est Europa***. Tale movimento fu visto da USA e GB come un **tentativo di espansione** non autorizzato: la collaborazione auspicata non era destinata a durare.
# Il conflitto
## Le prime crisi e il *contenimento*
Il clima improntato all'unità subì un forte **deterioramento**: **Stalin** prefigurò un **inevitabile conflitto** di ideologie e influenze, **Churchill** sostenne che in Europa era calata una ***cortina di ferro*** a dividere l'Europa. In tale contesto si tenne la ***conferenza di Parigi*** (luglio - ottobre '46) che stabilì i **nuovi confini di URSS, Polonia e Germania**, ancora divisa in quattro zone. Con il termine della cooperazione, l'Europa si sarebbe **spaccata nettamente in due blocchi**.

Una prima crisi internazionale si ebbe dal **contrasto URSS - Turchia per lo *stretto dei Dardanelli*** (luglio '46): sotto forti pressioni di Mosca, Ankara fu portata a una **revisione** della **Convenzione** (1936) che sanciva la **libera navigazione sotto la Turchia**. Tuttavia, gli **USA sostennero i turchi** che respinsero queste pretese.

Un altro terreno di confronto fu la **guerra civile in Grecia** ('46 - '47) tra **comunisti** e **forze di destra**, che avevano vinto le elezioni: dopo la liberazione, Churchill ordinò di **neutralizzare le milizie di sinistra** per evitare il dilagarsi del comunismo. Quando le difficoltà di Londra misero in **pericolo il sostegno all'anticomunismo**, intervenne **Truman** con aiuti economici, assicurando la loro **sconfitta**, dichiarando i comunisti fuorilegge.

Poco prima del discorso sulla *cortina di ferro*, ***George Kennan***, membro degli Affari esteri americani in missione a Mosca, espresse il **timore di una volontà espansionistica**, affermando che la Russia non era incline né al **dialogo** né al **negoziato**. Proprio discutendo queste tesi, il giornalista ***Walter Lippmann*** descrisse la situazione come ***Guerra fredda***. Considerando allarmanti le situazioni in Grecia e Turchia, il presidente espose la ***dottrina Truman*** (marzo '47) che definiva gli USA come ***modello di democrazia*** nel mondo, con il dovere di **aiutare i popoli liberi a *costruire il loro destino***, impedendo l'imposizione dei totalitarismi. Si trattava della **legittimazione dell'intervento politico, economico e militare** ovunque si presentasse il pericolo dell'**espansione comunista**.
## I due blocchi
In linea con la dottrina, Truman attuò un piano di **aiuti economici all'Europa**, seguendo un chiaro **disegno politico**, che mirava ad **aiutare la ricostruzione** tramite il ***piano Marshall*** (*European Recovery Program*) per accrescere il prestigio statunitense e **scongiurare un avanzata comunista**. Il piano era anche utile per la **ricrescita economica degli USA**, prevedendo per 4 anni la **concessione di beni e aiuti gratuiti** e l'**erogazione di prestiti**. Fu accolto con **entusiasmo dai paesi europei** e riuscì a **legare culturalmente** l'Europa ovest con gli USA. Fu anche importante per l'**integrazione Europea** che portò alla nascita dell'***Organizzazione europea di cooperazione economica*** nell'obiettivo di un'**Europa forte e unita** come **partner anticomunista**.

Formalmente, l'offerta del piano era estesa a **tutti gli stati del mondo**, ma l'URSS ordinò ai paesi di **rifiutare gli aiuti**. Anche i partiti comunisti ad occidente denunciarono il piano come **assoggettamento all'imperialismo statunitense**, ma l'opinione pubblica prevalse. La risposta al piano fu la creazione del ***Cominform*** che coordinasse i partiti comunisti europei con una **diretta subordinazione a Mosca**. In risposta all'OECE fu istituito il ***Comecon*** che impose il **rublo** come moneta di riferimento e condizionò le politiche interne dei paesi con **prestiti e sovvenzioni**.

Anche **Berlino** era divisa in quattro e, dopo la **denazificazione**, le potenze capitaliste vincitrici stabilirono l'**unificazione delle loro tre zone assegnate** (a ovest), facendo nascere uno **Stato tedesco autonomo** con il **marco**, legato all'Occidente. Per reazione, vedendo violati gli accordi di [[Seconda guerra mondiale#L'atomica e la fine del conflitto|Potsdam]], l'URSS attuò il **blocco di Berlino**, prendendola in **ostaggio**. Questo rappresentò la **prima grande crisi della Guerra fredda**, ma le potenze riuscirono a organizzare un **ponte aereo** per aggirare il blocco russo e rifornire Berlino Ovest. Di fronte alla **resistenza occidentale**, Mosca cedette e tolse il blocco, sancendo la sua **prima sconfitta**.

Si ritenne necessaria la creazione della ***Repubblica federale tedesca*** (**23 maggio '49**) con capitale ***Bonn***: in risposta, i sovietici crearono la ***Repubblica democratica tedesca***, con capitale ***Berlino***. Il paese e la **città di Berlino** persero la loro **unità nazionale**. La ricostruzione di Berlino Ovest procedeva **speditamente**, rendendola una **vetrina del capitalismo e mondo libero**, segnata dall'affermazione dei **cristiano-democratici di *Adenauer*** e dall'avvento di un nuovo **periodo di stabilità economica e politica**. A est invece la *DDR* era retta da un **regime a partito unico** dominato dal ***Partito socialista unificato tedesco* di *Ulbricht***, e la sua rinascita fu ostacolata dalle **pesanti riparazioni di guerra**, portando all'**esodo dei tedeschi verso la Germania Ovest**.

La contrapposizione tra blocchi portò alla stipulazione di **due alleanze**:
- ***Patto atlantico*** (4 aprile '49): siglato dai paesi sotto gli USA, era un'**alleanza militare a scopo difensivo** poi concretizzata nell'istituzione della ***NATO*** (*North Atlantic Treaty Organization*) che affermò la **supremazia militare USA in Occidente**.
- ***Patto di Varsavia*** (1955): siglato dopo l'adesione della *Repubblica federale tedesca* alla NATO, era un **sistema di difesa militare** tra i paesi dell'Europa orientale sotto il **comando di un generale sovietico**.
## L'URSS e il blocco sovietico
Sul fronte interno, l'URSS era uscita **svantaggiata** per le necessarie **ricostruzioni**. La preoccupazione del divario verso l'avversario portò ad un'**industrializzazione forzata** e all'**intensificazione della produttività**, in particolare all'**industria pesante** e al **potenziamento bellico** che portò alla creazione dell'**arma atomica**. Questi successi furono raggiunti anche grazie ad una **totale repressione di ogni infrazione alla disciplina e al dissenso**: al **culto di Stalin** si affiancò l'attività della **polizia segreta di Beria** volta a smascherare ogni ***deviazionismo*** e a supervisionare i ***Gulag***.

Per organizzare un'Est Europa controllabile, l'URSS consolidò il suo **regime repressivo** e lo **estese a tutto il blocco orientale**, trasformando questi paesi in ***Stati satelliti***. Inizialmente, **abolì ogni partito non-comunista** e poi, nei partiti comunisti stessi, **epurò ogni direttiva non conforme alle linee sovietiche** sul modello delle [[Stalinismo#Massa, propaganda, opposizione|purghe staliniane]], sottomettendo gli Stati a regimi di **terrore e violenza** e facendoli rinascere come ***democrazie popolari***, formula che nascondeva il regime totalitario moscovita. Economicamente si procedette alla **nazionalizzazione** degli impianti e alla **collettivizzazione** delle terre, rendendo l'intera Europa uno **spazio chiuso sotto Mosca**.

La via antidemocratica per la nascita delle *democrazie* fu evidente nel caso della **Cecoslovacchia** che, retto da un governo di coalizione **comunista** con altre forze politiche, se si mostrava **attento alle indicazioni URSS**, dall'altro si impegnò in un **autonomo programma di riforme** volte a promuovere il **benessere della società**. I rapporti si deteriorarono con l'**accettazione del piano Marshall**, portando ad una **violenta campagna comunista antigovernativa** e al ***colpo di Praga***, sostituendo il sistema politico con un **regime a partito unico filo-sovietico** e ad una **nuova Costituzione** che trasformò lo Stato in una ***democrazia popolare***.

Alla sovietizzazione mancarono eccezioni quali l'**Albania** e la **Iugoslavia** nei quali i governi comunisti si basarono su un **forte consenso popolare**, garantendosi una certa autonomia. In particolare, la Iugoslavia di ***Tito***, il leader che liberò il suo paese senza l'aiuto russo, era pregna di un **forte spirito di indipendenza**, portando all'**espulsione del presidente dal Cominform** e all'intensificazione delle **relazione con l'Occidente**, cercando l'appoggio con i **paesi *non allineati***, che volevano mantenersi distanti da entrambi i blocchi. Se politicamente il governo era uguale agli altri regimi, economicamente sviluppò un **originale modello di socialismo**, ridimensionando la nazionalizzazione e lasciando spazio a cooperative e proprietà collettive in ***autogestione***.