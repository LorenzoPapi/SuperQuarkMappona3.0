# Trionfo e declino della Destra Storica (1869 - 1876)
Terminata la **Terza guerra d’indipendenza**, alcuni obiettivi dei movimenti indipendentisti non erano stati raggiunti a pieno:
- ***Irredentismo***: i rapporti con l'**Austria** erano tesi sia per le recenti **guerre d'Indipendenza** sia per le mancate conquiste di **Trento** e **Trieste**.
- ***Questione romana***: la breccia di Porta Pia permise all'Italia di **acquisire il territorio vaticano** grazie alla **caduta di Napoleone III**, sostenitore del potere papale, ma il papa **Pio IX** lanciava si dichiarava ***prigioniero*** nel Vaticano e chiedeva aiuto ai paesi cattolici. Proprio questa faccenda **spaccò la politica**: la **Destra**, al governo, era **moderata** contro la Chiesa, mentre la **Sinistra** (garibaldini, mazziniani e democratici) era **fortemente anticlericale**, indicando la Chiesa come un **ostacolo** al progresso civile della nazione.

Il governo del neonato stato dovette affrontare la **forte analfabetizzazione**, l’**arretratezza industriale** e la ***questione meridionale***. Inoltre il **basso tenore di vita** e l’adozione di una **politica economica liberista** impediva l’allargamento del mercato interno e le scarse risorse finanziare del paese resero le sue industrie **dipendenti da capitali stranieri**.

In Parlamento si trovavano Destra e Sinistra,  ma non c’erano **né socialisti**, **né mazziniani repubblicani**. La popolarità della **Destra storica**, che era al governo sin dall’unità, a causa del suo atteggiamento **antidemocratico** e dell’**aumento fiscale**, diminuì fortemente. La Sinistra ne approfittò cercando l'appoggio della **borghesia**, ritenendo indispensabile un **ampliamento della base sociale del governo**, tramite l'allargamento del **suffragio**.

La Destra esercitò il potere grazie ai governi ***Lanza*** (1869 - 1873) e ***Minghetti II*** (1873 - 1876):
- **Politica estera**: mantennero buoni rapporti con la **Germania** di Bismarck sia per la sua ***Kulturkampf*** verso i cattolici, sia per la comune **opposizione alla Francia**.
- **Politica interna**: migliorarono la **rete ferroviaria** aprendo il ***traforo del Fréjus*** (1871) e con la riforma di *Sella* si raggiunse il ***pareggio di bilancio*** (1876), ma non fu abbastanza per mantenere la stabilità di governo. Lo stesso anno, **scadute le concessioni ai privati ferrovieri**, Minghetti propose la **nazionalizzazione delle ferrovie**, ma alcuni deputati di Destra uniti con la Sinistra furono **contrari**, il **governo fu *sfiduciato*** e il re incaricò ***Agostino Depretis*** (**25 marzo 1876**) a formare il nuovo governo.

Nonostante il *casus belli* del passaggio Destra-Sinistra sia stato la **nazionalizzazione delle ferrovie**, tale processo avvenne per l’**inadeguatezza della Destra** a fare da **portavoce degli imprenditori**. La differenza dei due gruppi si poneva infatti non nei **rappresentanti** (erano comunque tutti borghesi o liberali), ma nelle loro **ideologie**: i primi volevano **incentivare l’agricoltura settentrionale**, i secondi **sostenevano l’industria**.

# La sinistra al potere: Agostino Depretis (1876 - 1887)
## Il trasformismo e l'Estrema sinistra
Il cambio di direzione del governo fu definito **_rivoluzione parlamentare_** e suscitò speranze di **mutamento** nel paese. Nel collegio elettorale di **Stradella** (1875), *Depretis* tenne un discorso nel quale mostrava i punti salienti della sua politica:
- **economia protezionista** a favore delle industrie,
- **allargamento del suffragio**,
- **istruzione elementare laica** gratuita e obbligatoria,
- decentramento amministrativo e **soppressione della tassa sul macinato**.

Il suo programma ottenne grande consenso, riuscendo a fare avvicinare anche **uomini di Destra**, tanto che dichiarò la sua **apertura alla collaborazione con l'opposizione** (1882). Questa strategia, garantendo una **solida stabilità governativa**, diede luogo alla pratica del **trasformismo**, cioè alla tendenza di **cercare consenso nell’opposizione**, **ampliando il centro per ridurre gli estremistis**. Il nuovo Parlamento, privo di molti esponenti della **vecchia Destra**, presentava una **maggioranza a composizione variabile**, il cui obiettivo divenne **conservare il potere**.

Il sentimento di mutamento fu alimentato dalla **scomparsa di personaggi illustri** (*Mazzini*, *Garibaldi*) e **Vittorio Emanuele II** (*re galantuomo*), al quale successe ***Umberto I*** con la ***regina Margherita***, di tendenze **reazionarie**. Approfittando dell’indebolimento del Parlamento, il re **estese la sua influenza nella politica** del paese, **reprimendo il socialismo e favorendo i nobili**. Le opposizioni che **non si riconoscevano nello Stato** confluirono nell'***Estrema***:
- il **Partito radicale** (**1878**) con programma **democratico** e anticlericale,
- i **repubblicani** di **Felice Cavallotti** opposti al **trasformismo**,
- i **socialisti**, entrati in camera con ***Andrea Costa*** (**1882**), responsabile dell'allontanamento dal *bakunismo*.
## Politica estera
Durante la salita al potere della Sinistra, Bismarck [[Imperialismo#La guerra russo-turca (aprile 1877 - marzo 1878)|evitò una crisi militare nei Balcani]] con il *congresso di Berlino*, dal quale l’Italia cercò di ottenere delle **concessioni per le terre irredente**, ma **invano**, facendo riaccendere l’**agitazione irredentista**. Rinnovato il *Dreikaiserbund*, l’Italia precipitò in un **isolamento diplomatico**, sfruttato dalla [[Imperialismo#La spartizione dell'Africa|Francia con la conquista di Tunisi]], bloccando ogni **mira espansionistica italiana**.

Dopo la *delusione di Tunisi*, i rapporti tra Francia e Italia divennero **tesissimi**: la questione romana era **conclusa** grazie all’avvento dei **repubblicani francesi**, ma le operazioni **militari in Tunisia** avevano scaldato gli animi. Per uscire dall'isolamento, la Corona spinse Depretis a **firmare la [[Imperialismo#Il fallimento del sistema bismarckiano|Triplice alleanza]]**, ma non mancarono le proteste dell'Estrema: lo studente repubblicano triestino **Guglielmo Oberdan** progettò un **attentato all’imperatore austriaco Francesco Giuseppe**, poi sventato. 
## Politica interna
Sul piano interno, la Sinistra ottenne molti più risultati:
- La **legge Coppino** (**1877**) impose l’**istruzione elementare obbligatoria gratuita**, anche se l’applicazione fu parziale poiché la gestione delle scuole era **data ai singoli comuni**.
- L'**abolizione della tassa sul macinato** (**1880**), a costo dell'introduzione di nuove **imposte**.
- Una **riforma elettorale** (**1882**) che allargò il suffragio al **7% della popolazione**, in crescita.
- Le **ferrovie** furono ampliate notevolmente, al costo del **disavanzo nel bilancio**, rendendo vani i precedenti sforzi della Destra.

Fu varata un’**inchiesta agraria** (**1877**) dal senatore ***Stefano Jacini*** che mise in luce l’**arretratezza** della società italiana e le **drammatiche condizioni di vita delle classi rurali**. Il governo prese provvedimenti come il **rimboschimento** delle aree e la promozione dell’**istruzione agraria** per l’ammodernamento del settore. Contemporaneamente nacquero **nuovi impianti produttivi** (Cirio **alimentare**, Pirelli **chimico**, Edison **idroelettrico**), si rafforzò il settore **metallurgico-meccanico** (Ansaldo e Terni) e si intensificò l’uso delle **risorse minerarie**.

La crescita dell’industria italiana di fine secolo fu possibile grazie alla **politica doganale protezionista** che impose **dazi protettivi su grano e zucchero**, rispondendo a un’esigenza sentita sia al nord che **nel Mezzogiorno**: parallelamente lo Stato cercò di **acquisire mercati esteri**, e assunse un **ruolo centrale nell’economia**.
## La caduta di Depretis
Per ottenere nuove materie pime, il governo si inserì nella competizione [[Imperialismo|imperialistica]] contando sull'**appoggio della Corona** (alla ricerca di *successi militari*) e dei **finanzieri industriali** (*nuove colonie = nuovi mercati*). Le mire italiane si diressero verso l'**Africa**, nella quale la società di navigazione ***Rubattino*** aveva già acquistato la **baia di Assab** (**1869**) come scalo commerciale. Il governo la acquistò trasformandola in una **colonia** (1882) e tre anni, per cancellare le disfatte di *Custoza* e *Lissa*, decise di **occupare il porto di Massaua** con al finedi **penetrare in Sudan**. Ma il ***negus Giovanni*** reagì contro l'esercito e, dopo il **massacro di Dogali** (1887), la popolarità di Depretis calò notevolmente. 
# L'età crispina
## *Crispi I e Crispi II* (1887 - 1891)
Alla morte di Depretis, il siciliano **Francesco Crispi** ottenne la fiducia della Corona per la sua **ostilità a tutta l’Estrema**. Ex mazziniano ed ex garibaldino, molto irruento, suscitò **polemiche negli avversari** che lo accusarono di **megalomania**, tanto da essere spesso accostato a Mussolini. 
### Politica estera
Ammirava la ***Realpolitik* tedesca** e non esitò a **rinnovare la Triplice Alleanza** (**1887**), suscitando l'indignazione della Francia, la quale iniziò una **guerra di tariffe**, vinta dall’Italia, nonostante la penalizzazione delle esportazioni di **frutta del Mezzogiorno**. Approfittando dell’anti-francesismo, avviò una **campagna di persecuzione contro l’Estrema**, utilizzando come capro espiatorio un **finto complotto anti-monarchico** ordito da repubblicani e socialisti.

Il governo riprese il tentativo di **espansione coloniale in Africa**, sfruttando i conflitti dei vari ***ras*** dell’**Abissinia** per controllare la regione: firmando il **trattato di Uccialli** (**1889**) con il ***negus Menelik***, l’Italia si impegnava ad **aiutare il capo** a diventare imperatore, in cambio della **legittimità dei territori sul mar Rosso**, istituendo la **Colonia eritrea** e dando inizio alla penetrazione italiana in **Somalia**.
### Politica interna
Avviò una **riforma dell’amministrazione locale**, rendendo i sindaci **elettivi**, e promulgando il **codice *Zanardelli*** (**1889**) che unificava la legislazione **penale**, **abolì la pena di morte** e rimase **indifferente allo sciopero**.
## *Di Rudinì I* (1891 - 1892) e *Giolitti I* (1892 - 1893)
Nonostante le riforme positive, il governo andò in **crisi** di fronte al **dissesto finanziario** dello Stato e, ridotte le **prefetture** per sanare il debito, il governo fu messo in **minoranza**. Dopo il governo **conservatore siciliano *Antonio di Rudinì*** seguì il governo del **progressista *Giovanni Giolitti***, il quale comprese la necessità di **legalizzare il movimento operaio**. Seguendo la sua linea guida, *Giolitti* ***non intervenne*** di fronte alle rivolte in **Sicilia** e **Lunigiana**: in Sicilia i ***carusi*** delle miniere si unirono ai **contadini** e diedero vita ai **Fasci dei lavoratori**, movimento di protesta che rivendicava la **riforma agraria non attuata**. Qualche tempo dopo, il **Parlamento lo sfiduciò** a causa dello scandalo della **Banca Romana** che emesse **banconote false** per 40 milioni, nel quale egli risultò coinvolto: come ultimo atto fondò la **Banca d’Italia**, con il ruolo di **emissione di valuta** e di **controllo dell’attività bancaria** nazionale.
## *Crispi III* e *Crispi IV* (1893 - 1896)
Richiamato *Crispi*, proclamò lo **stato d’assedio in Sicilia**, **reprimendo i fasci** e inasprendo l’**azione contro i socialisti**. Continuò il suo espansionismo occupando **Cassala** (Sudan) e colonizzando i **Tigrè** in Etiopia, al costo di **prosciugare le casse dello Stato**. Ai problemi finanziari si aggiunse la **rottura con Menelik** che infatti **rifiutò** il protettorato italiano sui suoi territori e **mosse guerra** all’Italia, con il massacro d’**Amba Alagi**: *Crispi* decise di **contrattaccare**, ma dopo la **sconfitta di Adua** (**1 marzo 1896**) **si dimise**.
## Lo sviluppo del socialismo
Lo sviluppo industriale accelerato dalla Sinistra portò alla **crescita del movimento operaio** che fino ad allora si era espresso solo con **associazioni anarchiche** che si riunivano sotto ***Enrico Malatesta***. Il deputato ***Andrea Costa*** invece promosse il **passaggio al *socialismo*** preferendo la via *riformista* e fondando con l'esule russa ***Anna Kulischioff*** il ***Partito socialista rivoluzionario***. Parallelamente grazie al lavoro del **marxista *Antonio Labriola***, il movimento operaio assunse una direzione meno anarchica. A Milano i socialisti si stanziarono intorno a  ***Filippo Turati*** e al giornale ***Critica sociale*** (1891), in un periodo nel quale sorsero ovunque le ***Camere del lavoro*** come primi centri di **organizzazione sindacale**. Grazie all'influenza marxista si giunse alla costituzione del ***Partito dei lavoratori italiano*** (*Ginevra, 1892*) che dopo la repressione crispina rinacque come ***Partito socialista italiano*** (1895).
# La crisi di fine secolo
## *Di Rudinì II - V* (1896 - 1898)
Caduto il governo *Crispi IV*, seguì ***di Rudinì*** che riprese il **controllo dell’Eritrea**, giungendo alla **pace di Addis Abeba** (**1896**). Tentò di **ridurre le tensioni sociali** e liberò i partecipanti dei fasci. I socialisti si riorganizzarono **sotto Turati** e diffusero le loro idee con l’***Avanti!*** (**1896**), mentrie i conservatori miravano a **reprimere i radicali**. L’**uccisione di *Felice Cavallotti***, uno dei più popolari esponenti dell'Estrema da parte di un deputato conservatore suscitò **forti reazioni** dei suoi seguaci. A causa della difficoltà nell'**importazione del grano**, tornò il **rincaro del pane**, e di conseguenza un'ondata di **sollevazioni popolari**, culminate nell’**eccidio di Milano** (**maggio 1898**), nel quale il generale ***Beccaris*** ordinò di **sparare sulla folla** e per questo fu insignito di un’**alta onorificienza militare**.
## *Pelloux I - II* (1898 - 1900)
Alle dimissioni di *di Rudinì* fu nominato il **generale *Luigi Pelloux***, il cui governo propose delle **misure repressive** rifiutate nel governo precedente che miravano ad **eliminare la libertà di espressione e opposizione** per colpire l'Estrema. Tali riforme furono **ostruite** dai deputati dell'Estrema che **ritardavano il voto** e, per sfidare le opposizione, il governo **sciolse la Camera**. Alle nuove elezioni (1900) si compose una **maggioranza di Sinistra** e fu nominato il liberale ***Giuseppe Saracco***, intraprendendo una **politica di distensione**. Tuttavia, il ***regicidio di Umberto I*** da parte dell'**anarchico *Gaetano Bresci*** (**29 luglio 1900**) come vendetta per l'*eccidio di Milano* portò ad un inizio di secolo all'insegna di **tensioni e incertezze**.