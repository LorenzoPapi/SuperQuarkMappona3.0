# La crisi dell’equilibrio europeo
Per garantire stabilità al **neonato Secondo Reich**, il **cancelliere *Bismarck*** garantì con la sua attività diplomatica una ***pace armata*** (non priva di tensioni) **ventennale** in una nuova Europa fondata sull’**egemonia tedesca**. Il principale antagonista di questa pace fu il **revanscismo francese**, per cui cercò di tenere la Francia isolata diplomaticamente con la firma del ***Dreikaiserbund*** (**1873**), l’alleanza fra **Germania**, **Austria-Ungheria** e **Russia**.
## La guerra russo-turca (aprile 1877 - marzo 1878)
Il progetto bismarckiano di un ordine stabile in Europa fu subito **ostacolato**: nell'ambito della <span title="Con quest'espressione si indicano l'insieme dei problemi relativi alle mire espansionistiche delle potenze europee nei territori dell'ormai indebolito Impero Ottomano, in particolare ai due stretti del Bosforo e dei Dardanelli."><b><i><u>questione d'oriente</u></i></b></span> insorse la **rivalità Austria-Russia** per il controllo degli **stretti** turchi. Sfruttando le rivolte in **Bosnia-Erzegovina** e **Bulgaria** **contro il dominio turco**, la **Russia dichiarò guerra a Costantinopoli** e vinse in breve tempo con la **pace di Santo Stefano**, sancendo il suo controllo su **tutti i paesi slavi dei Balcani** e formando il **grande Stato bulgaro**. La Gran Bretagna, che da sempre aveva cercato di **impedire l’espansionismo russo nel Medio Oriente** inviò una flotta nel mar di Marmara come **minaccia di guerra**. A questo punto Bismarck promosse il **congresso di Berlino**:
- **parte della Bulgaria tornò ai turchi** e il resto fu ridotto e l'**Austria ottenne la Bosnia**.
- **Serbia**, **Montenegro** e **Romania** diventano **indipendenti** come **cuscinetti** fra Russia e Turchia.
## Il fallimento del sistema bismarckiano
Accortosi dell’inefficacia del *Dreikaiserbund*, Bismarck decise di:
- firmare la ***Duplice Alleanza*** con l'Austria (1879), alla quale poi affiancò la ***Triplice Alleanza*** (**20 maggio 1882**), facendo entrare l'**Italia**,
- **rinnovare il *bund*** (**1881**, **1884**) temendo un possibile riavvicinamento della Russia alla Francia, nonostante le **forti ostilità** tra Russia e Austria,
- firmare un **trattato segreto di *contro-assicurazione*** con lo zar alla **scadenza del bund** (**1887**) data l'impossibilità di risanare il *bund*, il quale garantiva la **neutralità reciproca in caso di attacco** (francese alla Germania, austriaco alla Russia) e l'approvazione del **rafforzamento russo nei Balcani**.

Tale trattato **non fu rinnovato** dal nuovo ***Kaiser Gugliemo II***, portando all’**alleanza franco-russa** (**1894**), ciò che Bismarck, da anni **dimesso** (**1890**) a causa dei contrasti con il nuovo Kaiser, aveva sempre scongiurato.
# L’età dell'imperialismo (1870 - 1914)
Il termine **imperialismo** indica due fatti che connotarono l’epoca precedente alla [[Prima Guerra Mondiale]], ovvero l’acuta **rivalità tra le grandi potenze** e la loro **tendenza all’espansione** ed **egemonia sul mondo**, attraverso la creazione di **imperi coloniali**. Ogni paese cercava di conquistare **posizioni strategiche**, acquisire **materie prime a basso costo** ed individuare **nuovi sbocchi commerciali** e in contemporanea si diffondevano **idee nazionaliste esasperate al massimo**.

Le grandi potenze europee fecero le veci di **banchieri del mondo**, esportando i propri **capitali finanziari** nelle colonie e negli **Stati Uniti**, nonché in paesi in via di sviluppo, **ricchi di materie prime**, rendendo l’Europa **centro del commercio mondiale**.

Il trionfo imperialista si accompagnò all’**ideologia di superiorità occidentale sugli altri**: gli europei giustificavano l’**uso della violenza** sulle colonie con la loro **pretesa superiorità** in ogni campo. In particolare ***Kipling*** scrive che questa *missione* è il ***grande fardello dell’uomo bianco***. Questa superiorità si tramutò in **disprezzo per l’altro**, poiché i popoli erano considerati inferiori per **razza**, ideologia influenzata dal **darwinismo sociale**, che concepiva la storia umana come una **lotta tra razze**, e diffusa anche dai **missionari religiosi**.

Fu sempre più numerosa l’**emigrazione** dall’Europa, espressione di **grande mobilità** di merci e persone, portando alla **razionalizzazione** e all’**equilibrio dell’economia mondiale**, spostando l’eccesso nel difetto.
## La spartizione dell'Africa
Nell'ambito della **conquista coloniale**, le potenze europee iniziarono un processo di ***spartizione dell'Africa***, la quale sino al 1870 era solo **colonizzata in parte** (Francia, Gran Bretagna, Belgio):
 - Dopo la **sconfitta di *Napoleone III***, la Francia fu la prima a proiettarsi verso nuove conquiste e **occupò la Tunisia** (**1881**).
 - Con l'apertura del ***canale di Suez*** (**1869**) divenne importante il **controllo dell'Egitto**, assunto dalla **Gran Bretagna** (**1882**) nonostante la sovranità formale fosse dei turchi.
 - Finanziando l'**esplorazione del Congo**, il re belga Leopoldo II istituì sulla regione la **sovranità personale**, suscitando le reazioni dei **paesi limitrofi** (Francia, Portogallo).

Per evitare un'altra crisi europea, ***Bismarck*** convocò la **conferenza di Berlino** (**1884 - 1885**) nella quale vennero stabiliti i **criteri per la spartizione dell'Africa** nel rispetto delle ***sfere d'influenza***:
- l'**annessione era tale solo con *effettiva occupazione del territorio***,
- fu sancita la **libertà di commercio e navigazione** nei fiumi Niger e Congo,
- fu resa **illegale la schiavitù** (*sulla carta*),
- il Congo divenne come **proprietà privata del re belga**

I principi del trattato **accelerarono la conquista** dell'Africa, spartita tra **Germania, Francia e Gran Bretagna**: queste ultime rischiarono la **guerra** quando i francesi occuparono **Fascioda** (Sudan), rivendicata dagli inglesi poiché sotto gli egiziani, ma si optò per una **soluzione diplomatica**.
## La spartizione dell'Asia
Nel continente asiatico, la **Gran Bretagna** era prevalente, ma non mancavano territori francesi, olandesi, spagnoli, portoghesi e russi:
- La **Francia** si espanse nella **penisola indocinese** unendo i suoi territori nell'***Unione indocinese*** (**1887**), innescando la reazione degli inglesi, timorosi di **perdere l'India**, che conquistarono la **Birmania** e i francesi in risposta il **Laos**.
- La **Russia** si espanse verso la **Siberia** e consolidò posizioni strategiche nel **Pacifico**, fondando **Vladivostok**, **Port Arthur**, conquistando la **Manciuria** e vendendo l’**Alaska** agli USA. Si scontrò con gli inglesi dopo l'occupazione del **Turkestan**, vicina all’India, dando inizio al ***grande gioco***, che si pensò concluso con la creazione del **Regno di Afghanistan**.