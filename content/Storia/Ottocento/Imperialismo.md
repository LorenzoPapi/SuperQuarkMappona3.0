# La crisi dell’equilibrio europeo
Per garantire stabilità al **neonato Secondo Reich**, il **cancelliere *Bismarck*** garantì con la sua attività diplomatica una ***pace armata*** (non priva di tensioni) **ventennale** in una nuova Europa fondata sull’**egemonia tedesca**. Il principale antagonista di questa pace fu il **revanscismo francese**, per cui cercò di tenere la Francia isolata diplomaticamente con la firma del ***Dreikaiserbund*** (**1873**), l’alleanza fra **Germania**, **Austria-Ungheria** e **Russia**.
## La guerra russo-turca (aprile 1877 - marzo 1878)
Il progetto bismarckiano di un ordine stabile in Europa fu subito **ostacolato**: nell'ambito della <span title="Con quest'espressione si indicano l'insieme dei problemi relativi alle mire espansionistiche delle potenze europee nei territori dell'ormai indebolito Impero Ottomano, in particolare ai due stretti del Bosforo e dei Dardanelli"><b><i><u>Questione d'oriente</u></i></b></span> insorse la **rivalità Austria-Russia** per il controllo degli **stretti** turchi. Sfruttando le rivolte in **Bosnia-Erzegovina** e **Bulgaria** **contro il dominio turco**, la **Russia dichiarò guerra a Costantinopoli** e vinse in breve tempo con la **pace di Santo Stefano**, sancendo il suo controllo su **tutti i paesi slavi dei Balcani** e formando il **grande Stato bulgaro**. La Gran Bretagna, che da sempre aveva cercato di **impedire l’espansionismo russo nel Medio Oriente** inviò una flotta nel mar di Marmara come **minaccia di guerra**. A questo punto Bismarck promosse il **congresso di Berlino**:
- **parte della Bulgaria tornò ai turchi** e il resto fu ridotto e l'**Austria ottenne la Bosnia**.
- **Serbia**, **Montenegro** e **Romania** diventano **indipendenti** come **cuscinetti** fra Russia e Turchia.
## Il fallimento del sistema bismarckiano
Accortosi dell’inefficacia del *Dreikaiserbund*, Bismarck decise di:
- firmare la ***Duplice Alleanza*** con l'Austria (1879), alla quale poi affiancò la ***Triplice Alleanza*** (**20 maggio 1882**), facendo entrare l'**Italia**
- **rinnovare il *bund*** (**1881**, **1884**) temendo un possibile riavvicinamento della Russia alla Francia, nonostante le **forti ostilità** tra Russia e Austria
- firmare un **trattato segreto di *contro-assicurazione*** con lo zar alla **scadenza del bund** (**1887**) data l'impossibilità di risanare il *bund*, il quale garantiva la **neutralità russa in caso di attacco francese alla Germania** e la **neutralità tedesca in caso di attacco austriaco alla Russia** e l'approvazione del **rafforzamento russo nei Balcani**

Il trattato **non fu rinnovato** dal nuovo ***Kaiser Gugliemo II***, portando all’**alleanza franco-russa** (**1894**), ciò che il Bismarck, da anni **dimesso** (**1890**) a causa dei contrasti con il nuovo Kaiser, aveva sempre scongiurato.
# L’età dell'imperialismo
Il termine **imperialismo** indica due fatti che connotarono l’epoca **1870 - 1914**, ovvero l’acuta **rivalità tra le grandi potenze** e la loro **tendenza all’espansione** ed **egemonia sul mondo**, attraverso la creazione di **imperi coloniali**. Ogni paese cercava di conquistare **posizioni strategiche**, acquisire **materie prime a basso costo** ed individuare **nuovi sbocchi commerciali** e in contemporanea si diffondevano **idee nazionaliste esasperate al massimo**.

Le grandi potenze europee fecero le veci di **banchieri del mondo**, esportando i propri **capitali finanziari** nelle colonie e negli **Stati Uniti**, nonché in paesi in via di sviluppo, **ricchi di materie prime**, rendendo l’Europa **centro del commercio mondiale**.

Il trionfo imperialista si accompagnò all’**ideologia di superiorità occidentale sugli altri**: gli europei giustificavano l’**uso della violenza** sulle colonie con la loro **pretesa superiorità** in ogni campo. In particolare ***Kipling*** scrive che questa *missione* è il ***grande fardello dell’uomo bianco***. Questa superiorità si tramutò in **disprezzo per l’altro**, poiché i popoli erano considerati inferiori per **razza**, ideologia influenzata dal **darwinismo sociale**, che concepiva la storia umana come una **lotta tra razze**, e diffusa anche dai **missionari religiosi**.

Fu sempre più numerosa l’**emigrazione** dall’Europa, espressione di **grande mobilità** di merci e persone, portando alla **razionalizzazione** e all’**equilibrio dell’economia mondiale**, spostando l’eccesso nel difetto.

In particolare i paesi europei iniziarono ad espandersi anche in **Africa**: dopo i francesi in **Tunisia 1881**, l’**Egitto** iniziò ad avere una posizione strategica a causa dell’apertura del **canale di Suez 1869**, e fu **conquistato Gran Bretagna** **1882**; infine re del Belgio, finanziata l’**esplorazione del Congo**, rese quella regione come **sovranità personale**, scelta che suscitò l’opposizione di Francia e Portogallo che **da tempo** controllavano le regioni limitrofe. Bismarck allora **indisse conferenza Berlino 1884-1885** nella quale vennero stabiliti i **criteri per la spartizione dell’Africa** in base alle loro sfere d’influenza: fu dichiarata la **libertà di navigazione** nel Niger e Congo e la **libertà di commercio** nel bacino del Congo, fu **illegalizzata la schiavitù** e il Congo rimase in mano al Belgio. Questo trattato portò alla **quasi totale conquista del continente** da parte di Germania, Francia e Gran Bretagna che **rischiarono la guerra** quando i francesi occuparono **Fascioda** in **Sudan**, ma si risolse in maniera diplomatica.

Al contempo, in **Asia** la Gran Bretagna era prevalente; la Francia si espanse fino all’odierno Vietnam e formò l’**Unione indocinese 1887**, innescando un’altra **rivalità anglo-francese**, per cui gli inglesi controllarono la **Birmania**, i francesi il **Laos**. I russi si allargarono verso la **Siberia** e consolidarono posizioni strategiche nel **Pacifico**, fondando **Vladivostok**, **Port Arthur**, conquistando la **Manciuria** e vendendo l’**Alaska** agli USA. In Asia centrale si scontrarono con gli inglesi dopo che Mosca occupò il **Turkestan**, vicina all’India, dando inizio al ***grande gioco***, che si pensò concluso con la creazione del **Regno di Afghanistan**; nel mentre si costruì la **ferrovia Transiberiana** per collegare Mosca e Vladivostok, la più **lunga** al mondo.