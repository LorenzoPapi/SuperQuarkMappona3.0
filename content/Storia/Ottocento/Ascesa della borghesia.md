Dal **1860** il ceto borghese era ormai prevalente in **Inghilterra** e **Francia**, dividendosi in **grande** (*banchieri, industriali, diplomatici*), **media** (*avvocati, medici, ingegneri*) e **piccola** (*artigiani, commercianti*) **borghesia**. Causa di tale primato fu lo **sviluppo rapido del capitalismo** e della sua ideologia, battezzata ***mentalità borghese***, fondata sulla **libertà di arricchirsi** e sull’**individualismo** grazie alla forte **mobilità sociale** del periodo e all’idea di **uniformità** che si espandeva a più campi, a partire dalla **moda**: essa condusse ad un **conformismo negli svaghi**, occasione per mostrare la propria **ricchezza**, inaugurando la pratica delle **vacanze estive** e del **turismo**. Da un punto di vista **morale**, i valori della **rispettabilità** e del **decoro sociale** divennero fondamentali, come testimoniato dalla [[English and American History (1837-now)#Society and contradictions|società vittoriana]].

Simboli di questa società divennero le **città**, ormai **rinnovate e risanate** per la rapida **crescita della popolazione** ([[Impressionismo#15 aprile 1874 - 1886, Parigi|Parigi]] nella Terza repubblica) nelle quali si stabilì un assetto **gerarchico**:
- al **centro** v’erano i lussuosi **palazzi della borghesia**;
- nei quartieri **residenziali** gli **appartamenti** e le **casette** del ceto medio;
- nella **periferia** i **casamenti** degli **operai**.

I nuovi materiali furono impiegati per costruire **imponenti opere architettoniche**, i primi **grandi magazzini**, ma soprattutto **costruzioni avveniristiche** come la **torre Eiffel (1889)** o la prima **ruota panoramica** (**Chicago, 1893**) con le prime **esposizioni universali**, momenti di **celebrazione dello spirito borghese**. Dopo la ***Grande esposizione delle industrie*** (**Londra, 1851**), a questa seguì l’***Esposizione universale*** (**Parigi, 1855**) e, col passare del tempo, la sensazione di stupore dello spettatore **ebbe un ruolo dominante**.

L’esistenza borghese si basava sulla **fiducia nelle macchine e nel progresso** riassunta in una filosofia basata sul ***culto della scienza*** che prese il nome di [[Positivismo]]. A questa esaltazione della scienza si accompagnò un’**accelerazione dello sviluppo scientifico** con le ricerche nell’[[Elettro-magnetismo]] da parte di ***Maxwell***, e la conseguente invenzione del **telefono** di *Meucci* e gli studi di ***Pasteur*** sui microorganismi che portarono ai **vaccini** contro malattie reputate invincibili.
# La *seconda rivoluzione industriale*
Le innovazioni tecnologiche della seconda metà dell’800 consentirono progressi tali da causare una ***seconda rivoluzione industriale***: le **applicazioni pratiche delle scoperte** portarono allo sviluppo dell’**industria chimica** e dell’**industria [[Circuiti elettrici|elettrica]]** grazie a ***Thomas Edison*** (**1878**). Il principale settore industriale fu quello del **ferro e acciaio**, necessario per l’estensione delle **reti ferroviarie** e dell’**industria bellica**. Con l’invenzione del **motore a scoppio** iniziò la produzione di **automobili** e la necessità della **benzina** fece assumere al **petrolio** una notevole centralità, nonostante fosse già usato per l’**illuminazione**, divenendo importante tanto quanto il **carbone**.

Il sistema industriale divenne dominato dalle **grandi aziende** che potevano fronteggiare meglio la **concorrenza** introducendo continuamente **nuove macchine**. Esse intrecciarono rapporti con le **banche** per avere continui finanziamenti, istituendo la ***banca mista*** che faceva sia da **deposito** dei risparmi sia da **investitore** nelle industrie, nonostante, in caso di **crisi**, il probabile **fallimento di molte aziende**. Il **capitalismo** di quest'epoca, con le banche al centro, divenne **finanziario**.

Il sistema delle grandi aziende mise **Germania** e **USA** (*second comers*) al fianco della **Gran Bretagna** come potenze industriali, tanto che la **sorpassarono** in produzione di acciaio. Le cause di questo rapido sviluppo hanno radice nell’**antichità dell’apparato industriale inglese**, difficile da modernizzare, nella **migliore istruzione tecnico-scientifica** tedesca e statunitense e nelle loro **politiche protezionistiche**, contrapposte a quella **liberista** della Gran Bretagna.

Le grandi aziende necessitavano di ingrandirsi, **unendosi** in vari modi:
- ***Trust***: imprese inizialmente indipendenti tra loro si **fondevano**, come avvenne per la ***Standard Oil*** (**John D. Rockefeller**, **1870**).
- ***Cartelli***: imprese di un determinato prodotto si **accordavano tra loro** sul mantenimento di alcuni parametri (*prezzi, zone di distribuzione*), rimanendo però indipendenti.

In breve tempo queste pratiche furono rese **illegali** con lo ***Sherman Act*** (**1890**) poiché **nocive alla libera concorrenza**, ma per ovviare al problema furono create le ***holding***. Esse erano società **finanziarie** che detenevano il **controllo dei capitali** di varie aziende, formalmente autonome, ma dello stesso **gruppo industriale**. Le grandi aziende formavano così degli **oligopoli** nei loro settore industriale, ponendo **fine al regime di concorrenza** e al precedente **capitalismo liberale**, in cambio di un **nesso strettissimo tra Stato e industria**: il primo investiva nella seconda, che in cambio si rendeva **disponibile** a soddisfare le sue richieste.

Dopo la grande **prosperità** (**1850 - 1873**) grazie alla **circolazione dell’oro**, si assiste ad una **Grande depressione** (**1873 - 1896**), un insieme di **crisi cicliche sui prezzi** provocate dall’**aumento della produzione** con una domanda costante e la **diminuzione dei costi**. Come tale, ebbe **gravi conseguenze sociali** nelle zone europee più arretrate come il **Mezzogiorno**, mentre in altre fu occasione di **rinnovamento**:
- **Gran Bretagna**: si procedette a una drastica **riduzione delle terre coltivate**.
- **Olanda** e **Danimarca**: si puntò su un’agricoltura di **qualità migliore** incentrata su carne e latticini.
- **Germania**, **Francia**, **Italia**: si adottò una **politica protezionistica** tramite barriere doganali.
- **Europa orientale**: si continuava ad avere una struttura **latifondista** affiancata da **agricoltori poveri**, identica da un millennio.
# Gli sviluppi del socialismo
La corrente prevalente del **socialismo** nell’Ottocento fu quella [[Karl Marx|marxista]] e a livello organizzativo i socialisti si riunivano nell’**Internazionale**: tuttavia, all'interno della stessa fu impossibile giungere a unità e compattezza per la **divisione interna fra marxisti e anarchici**, stanziati intorno a ***Michail Bakunin***. Secondo gli anarchici, il problema alla base della **rivoluzione di massa** non era il **capitalismo**, ma lo ***Stato* stesso = dominazione e schiavitù**: solo con la sua ***assenza*** i lavoratori si sarebbero potuti **associare liberamente**. Questa prospettiva si rivolgeva alle **masse diseredate**, non solo operaie, quindi principalmente ai **paesi più arretrati e rurali** come l’Italia.

I due gruppi furono poi descritti come **autoritari** e **anti-autoritari**. Dopo il fallimento dell’esperimento della **Comune di Parigi**, la lotta interna si inasprì: quando al **congresso dell’Aja** (**1872**), i marxisti imposero il **trasferimento della sede a New York** gli anarchici **non condivisero la scelta**, portando pochi anni dopo allo **scioglimento dell'Internazionale** (**1876**). Tale evento era stato **voluto da Marx stesso**, <span title="Coerentemente con la sua filosofia, Marx sosteneva che lo Stato non era eterno, ma dipendente dalla classe al potere. Nella società di massa, non è più compito dei partiti elitari dettar legge sul socialismo, ma del popolo attraverso i partiti di massa. Quindi un'Internazionale che riuniva solo i socialisti più eminenti non serviva più."><u>preferendo sacrificare un organizzazione <b>non più adeguata</b> ai tempi</u></span>, che richiedevano il trasferimento della lotta nei **partiti socialisti**, più diffusi e radicati.

Verso la fine dell’Ottocento nacquero questi **partiti** che si posero come obiettivo la **conquista del consenso delle masse** e la **rappresentanza** nei parlamenti, preferendo la **modifica dello Stato tramite *azioni legali*** piuttosto che una **rivoluzione immediata**:
- ***Partito socialdemocratico tedesco*** (**1875**) incentrato sul marxismo
- ***Partito operaio francese*** (**1882**) caratterizzato da molte tensioni interne
- in Gran Bretagna, nella quale i lavoratori erano già divisi in **Trade Unions**, nacque la **Società Fabiana** (**1884**) basata su una prospettiva **gradualista** e temporeggiatrice.

I partiti si proponevano di **superare il capitalismo** con forme di **gestione sociale dell’economia**, intendendo creare una **base fra i lavoratori** verso l’**internazionalismo** e il **pacifismo**: queste premesse portarono alla nascita della **seconda Internazionale** (**1889**), nella quale si affermò una **tendenza marxista** con l’**esclusione degli anarchici**. Alla guida del movimento fu riconosciuto ***Friedrich Engels***, fidato collaboratore di Marx, e il partito di riferimento fu quello **tedesco** guidato da ***Karl Kautsky***. Alla morte di Engels, Kautsky confermò gli **obiettivi del socialismo**, ma soffermandosi sulle **fasi intermedie** come la **partecipazione alle elezioni** e la lotta per la **democrazia**, ritenendo comunque inevitabile un’ultima **fase rivoluzionaria**. Tuttavia, quest'ultimo punto non era condiviso dalla **maggioranza socialista** che insisteva sull’**obiettivo democratico**, prendendo le distanze da istanze rivoluzionarie associandosi nella corrente del **revisionismo di *Eduard Bernstein***, il quale constatava un **graduale miglioramento** nella posizione del proletariato. Cercò di promuovere **riforme socialdemocratiche graduali** (*Il movimento è tutto, il fine è nulla*), ma i kautskyani lo osteggiarono sostenendo che il **capitalismo** stava portando verso l’[[Imperialismo|imperialismo]] sfrenato e l’inevitabile **scontro fra classi**.

# La Chiesa cattolica a fine Ottocento
Il cattolicesimo contava su una **solida struttura organizzativa** costituita da **parrocchie**, **associazioni caritative** e **movimenti di azione cattolica**. Sotto **Pio IX**, dopo i moti del ‘48 e l’unità d’Italia, si assiste a un **rifiuto della modernità**, culminato nella pubblicazione del ***Sillabo*** (**1864**), un catalogo di **errori** dell’umanità nel quale **condannava filosofia e politica** del tempo e ogni tendenza **ostile alla Chiesa**, incoraggiando la religione con **nuovi culti** (Vergine di Lourdes).

Al contrario, **Leone XIII** si impegnò a **riconciliarsi con le classi dirigenti** francesi e tedesche, portando alla **nascita di partiti cattolici** su modello dello ***Zentrum*** tedesco. La pubblicazione dell’**enciclica *Rerum novarum*** (**1891**) chiarì le posizioni della Chiesa sulla nuova situazione sociale: nonostante **condannasse il socialismo**, affermava che la **concordia fra classi** doveva derivare sia dalla **laboriosità dal lavoratore** che dalla **giusta retribuzione e rispetto dagli imprenditori**, incoraggiando la creazione di **associazioni operaie e artigiane** che diventarono a tutti i sensi dei ***sindacati cattolici***.