Nel periodo 1860-1880, il ceto borghese era ormai prevalente in Inghilterra e Francia e si divideva in **grande** (banchieri, industriali, diplomatici), **media** (avvocati, medici, ingegneri) e **piccola** (piccoli commercianti, impiegati, artigiani) **borghesia**. Questo primato è accompagnato dallo **sviluppo rapido** dell’ideologia **capitalista**, basata sulla ***mentalità borghese*** che perseguiva la **libertà di arricchirsi** e l’**individualismo**, fondata sulla forte **mobilità sociale** del periodo e sull’idea di **uniformità** che si espandeva a più campi, a partire dalla **moda**. Inoltre, i valori di **rispettabilità** e **decoro sociale** divennero la base della **morale** dell’epoca, portando al **conformismo negli svaghi**, occasione per ***mettere in mostra*** la propria ricchezza, inaugurando la pratica delle **vacanze estive** e del **turismo**.

Simboli di questa società divennero le **città**, ormai **rinnovate e risanate** per la rapida **crescita della popolazione** nelle quali si stabilì un assetto **gerarchico**: al **centro** v’erano i lussuosi **palazzi della borghesia**; nei quartieri **residenziali** gli **appartamenti** o le **casette** del ceto medio; nella **periferia** i **casamenti** degli **operai**. Con i nuovi materiali furono create **opere architettoniche** e i primi **grandi magazzini**. Iniziano in questo periodo le **esposizioni universali**: la prima fu la **Grande esposizione delle industrie** (**Londra, 1851**); a questa seguì l’**Esposizione universale** dell’agricoltura, industrie e belle arti a **Parigi (1855)**. Col passare del tempo, la sensazione di stupore dello spettatore **ebbe un ruolo dominante**, e gli Stati puntarono a colpirlo con **costruzioni avveniristiche** come la **torre Eiffel (1889)** o la prima **ruota panoramica** **Chicago** **(1893)**.

L’esistenza borghese si basava sulla **fiducia nelle macchine**, **nella scienza** e nel **progresso**: questa filosofia prese il nome di [[Positivismo]], per il quale la scienza doveva **rigenerare completamente l’uomo** e fondare un **nuovo ordine sociale**, poiché ormai il **sapere umano** era uscito dalla dimensione di **astrattezza** e aveva raggiunto l’**ordine**. A questa esaltazione della scienza si accompagnò un’**accelerazione dello sviluppo scientifico** con le ricerche nell’[[Elettro-magnetismo]] da parte di **Maxwell** che portarono all’invenzione del **telefono** di Meucci e gli studi di **Pasteur** sui microorganismi che portarono ai **vaccini** contro malattie reputate invincibili.
# La *seconda rivoluzione industriale***
Le innovazioni tecnologiche della seconda metà dell’800 consentirono progressi tali da definire questo periodo storico ***seconda rivoluzione industriale***: le **applicazioni pratiche delle scoperte** portarono allo sviluppo dell’**industria chimica** e dell’**industria elettrica** grazie a **Thomas Edison** (**1878**). Il principale settore industriale fu quello del **ferro e acciaio**, alla base dell’estensione delle **reti ferroviarie** e dell’**industria bellica**. Con l’invenzione del **motore a scoppio** iniziò la produzione di **automobili**, accessibili solo ai **più facoltosi**: la necessità della **benzina** fece gradualmente assumere al **petrolio** la centralità di adesso, ma era già usato per l’**illuminazione** e divenne tanto importante quanto il **carbone**.

Il sistema industriale divenne dominato dalle **grandi aziende** che potevano fronteggiare meglio la **concorrenza** introducendo continuamente **nuove macchine**. Intrecciarono rapporti con le **banche** per avere sempre più finanziamenti, istituendo la **banca mista** che faceva sia da **deposito** dei risparmi sia da **investitore** nelle industrie; ciò però avrebbe portato, in caso di **crisi**, al **fallimento di molte aziende**. Il **capitalismo** di adesso, con le banche al centro, divenne **finanziario**.

Il sistema delle grandi aziende mise **Germania** e **USA** (*second comers*) al fianco della **Gran Bretagna** come potenze industriali, tanto che la **sorpassarono** in produzione di acciaio. Le cause di questo rapido sviluppo hanno radice nell’**antichità dell’apparato industriale inglese**, difficile da modernizzare, nella **migliore istruzione tecnico-scientifica** tedesca e statunitense e nelle loro **politiche protezionistiche**, contrapposte a quella **liberista** della Gran Bretagna.

Le grandi aziende per ingrandirsi dovettero **unirsi** in vari modi: iniziarono le pratiche del **trust**, nel quale imprese indipendenti si **fondevano**, e dei **cartelli**, quando si accordavano per **non fare concorrenza** fra loro. Il primo trust fu quello della **Standard Oil** (**John D. Rockefeller**, **1870**), ma questa pratica fu resa **illegale** con lo ***Sherman Act*** (**1890**). Per ovviare al problema furono create le **holding**, società **finanziarie** che detenevano il **controllo dei capitali** di varie aziende, formalmente autonome, ma dello stesso **gruppo industriale**. La produzione si era concentra su **grandi aziende** che formavano **oligopoli** nel loro settore industriale, ponendo fine al **regime di concorrenza** e all’ideale del precedente **capitalismo liberale**, portando in cambio un **nesso strettissimo tra Stato e industria**: il primo investiva nella seconda, che in cambio si rendeva **disponibile** a soddisfare le sue richieste.

Dopo la grande **prosperità 1850-1873** grazie alla **circolazione dell’oro**, si assiste ad una **depressione 1873-1896**, un insieme di **crisi cicliche sui prezzi** provocate dall’**aumento della produzione** con una domanda costante e la **diminuzione dei costi**. Viene considerata come una *crisi di crescita* che ebbe **gravi conseguenze sociali** nelle zone europee più arretrate come il **Mezzogiorno**, mentre in altre fu occasione di **rinnovamento**:
- in **Gran Bretagna** si procedette a una drastica **riduzione delle terre coltivate**
- in **Olanda** e **Danimarca** si puntò su un’agricoltura di **qualità migliore** incentrata su carne e latticini
- molti paesi come **Germania**, **Francia** e **Italia** si avviarono verso una **politica protezionistica** tramite barriere doganali
- gli altri paesi continuavano ad avere una struttura **latifondista** affiancata da **agricoltori poveri**, identica da un millennio.

# Gli sviluppi del socialismo
La corrente prevalente del **socialismo** nell’Ottocento fu quella [[Karl Marx|marxista]]: a livello organizzativo si riferirono all’**Internazionale**, nella quale però non fu possibile giungere a unità e compattezza per la **divisione interna fra marxisti e anarchici**, che si stanziarono intorno a **Michail Bakunin**. Secondo gli anarchici, il problema alla base della **rivoluzione di massa** non era il **capitalismo**, ma lo ***Stato* stesso** perché esso è sinonimo di **dominazione e schiavitù**: solo con l’assenza di un’**autorità centralizzata** i lavoratori si sarebbero potuti **associare** liberamente. Questa prospettiva si rivolgeva alle **masse diseredate**, per cui il **bakuninismo** si adattava meglio del marxismo nei **paesi più arretrati e rurali** come l’Italia.

I dibattiti si polarizzarono, venendo poi descritti come **autoritari** e **anti-autoritari**. Dopo il fallimento dell’esperimento della **Comune di Parigi**, la lotta interna si fece molto aspra fino al **congresso dell’Aja** (**1872**) nel quale i marxisti imposero il **trasferimento della sede a New York**, decisione **non condivisa** dagli anarchici: in questo modo Marx aveva **volutamente posto fine all’Internazionale** (*sciolta nel 1876*), preferendo sacrificare un organizzazione **non più adeguata** ai tempi, che richiedevano il trasferimento della lotta nei **partiti socialisti**, più diffusi e radicati.

Verso la fine dell’Ottocento nacquero questi **partiti** che si posero come obiettivo la **conquista del consenso delle masse** e la **rappresentanza** nei parlamenti: piuttosto che una **rivoluzione immediata** si preferiva modificare lo Stato tramite **azioni legali** nelle istituzioni:
- **Partito socialdemocratico tedesco** (**1875**) incentrato sul marxismo
- **Partito operaio francese** (**1882**) caratterizzato da molte tensioni interne
- in Gran Bretagna, nella quale i lavoratori erano già divisi in **Trade Unions**, nacque la **Società Fabiana** (1884) basata su una prospettiva **gradualista** e temporeggiatrice.

I partiti si proponevano di **superare il capitalismo** con forme di **gestione sociale dell’economia**, intendendo creare una **base fra i lavoratori** verso l’**internazionalismo** e il **pacifismo**: queste premesse portarono alla nascita della **seconda Internazionale** (**1889**), nella quale si affermò una **tendenza marxista** che portò all’**esclusione degli anarchici**. A capo del socialismo europeo fu riconosciuto **Friedrich Engels** e il partito di riferimento fu quello **tedesco**, all’interno del quale emerse la leadership di **Karl Kautsky**: confermò gli **obiettivi del socialismo**, ma si soffermò sulle **fasi intermedie** come la **partecipazione alle elezioni** e la lotta per la **democrazia**, nonostante ritenesse inevitabile un’ultima **fase rivoluzionaria**. Quest’ultimo punto non era condiviso dalla maggioranza dei **socialisti** europei che insisteva sull’**obiettivo democratico**, distanziandosi dal rivoluzionarismo e avvicinandosi al **revisionismo di Eduard Bernstein** che constatava un **graduale miglioramento** nella posizione del proletariato. Cercò di promuovere **riforme socialdemocratiche graduali** (*Il movimento è tutto, il fine è nulla*). I kautskyani lo osteggiarono sostenendo che il **capitalismo** stava portando verso l’**imperialismo** sfrenato e l’inevitabile **scontro fra classi**.

# La Chiesa cattolica a fine Ottocento
Il cattolicesimo contava su una **solida struttura organizzativa** costituita da **parrocchie**, **associazioni caritative** e **movimenti di azione cattolica**. Sotto **Pio IX**, dopo i moti del ‘48 e l’unità d’Italia, si assiste a un **rifiuto della modernità**, culminato nella pubblicazione del ***Sillabo*** (**1864**), un catalogo di **errori** dell’umanità, nel quale **condannava filosofia e politica** del tempo e ogni tendenza **ostile alla Chiesa**, incoraggiando la religione con **nuovi culti** (Vergine di Lourdes).

Al contrario, **Leone XIII** si impegnò a **riconciliarsi con le classi dirigenti** francesi e tedesche, portando alla **nascita di partiti cattolici** sul modello dello ***Zentrum*** tedesco. Il più importante rinnovamento fu l’**enciclica *Rerum novarum*** (**1891**), che intendeva chiarire le posizioni della Chiesa sulla nuova situazione sociale: anche se **condannava il socialismo**, affermava che la **concordia fra classi** doveva derivare sia dalla **laboriosità dal lavoratore** che dalla **giusta retribuzione e rispetto dagli imprenditori**, incoraggiando la creazione di **associazioni operaie e artigiane** che diventarono a tutti i sensi dei ***sindacati cattolici***.