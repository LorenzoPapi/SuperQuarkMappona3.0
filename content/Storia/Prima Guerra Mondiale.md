# Le cause
## Una situazione tesa
Il primo decennio del ‘900 fu caratterizzato da molte **tensioni fra le potenze**, impegnate in una forte **competizione imperialistica** incentivata dai crescenti **sentimenti nazionalistici**, animati in **Francia** dai ***revanscisti***, in **Gran Bretagna** in relazione all’**imperialismo**. La **Germania**, data la sua politica **aggressiva**, era malvista non solo da loro, ma anche dalla **Russia**, ostacolata nel suo espansionismo balcanico. L’**insorgere di conflitti** in alcune aree contese, misto al clima di forte rivalità, contribuì ad **indebolire la fragile pace europea**, incrinata dalla **corsa agli armamenti** perseguita da tutti i paesi e alimentata dagli interessi dell’**industria pesante**, che assunse un ruolo prominente nelle **decisioni politiche** dei singoli governi.
## La rivalità anglo-tedesca e le sue conseguenze
Uno dei primi motivi di questa rivalità fu il **primato della marina militare**: il Kaiser **Guglielmo II** avviò il ***piano Tirpitz*** (**1897**) che potenziò la flotta; la Gran Bretagna reagì allo stesso modo, ampliando la Royal Navy con le navi ***Dreadnought***, dotate di armi **moderne**, **potenti** e **precise**. Anche la **politica protezionistica tedesca** inasprì i rapporti, ma fu la concessione ottenuta dall’Impero turco (1899) della **costruzione della ferrovia Instanbul-Baghdad** che allarmò gli inglesi, temendo la **minaccia dei propri interessi in Oriente**.

In risposta, la Gran Bretagna stipulò l’***Entente cordiale*** (**8 aprile 1904**) con la **Francia**, dandole l’assenso all’**occupazione del Marocco** in cambio del **controllo dell’Egitto**. Il Kaiser si oppose all'*Entente* e si recò a ***Tangeri*** (**1905**) in Marocco per farsi garantire l’**indipendenza del paese** al fine di difendere i suoi interessi in Africa. Questa controversia, denominata **1° crisi marocchina**, si concluse con la **conferenza di *Algeciras*** (**1906**): la Germania divenne **isolata diplomaticamente** e si istituì **protettorato francese** in Marocco.

Quando la Francia decise di **occupare il Marocco** (**1911**) a causa di rivolte popolari, la Germania considerò **violati gli accordi** e mandò una nave da guerra, provocando la **2° crisi marocchina**; il primo ministro inglese informò i tedeschi che erano **pronti a combattere** e il Kaiser, per paura di un doppio conflitto, **accettò il dominio francese** in cambio di alcuni territori in Africa.
## L’alleanza anglo-russa
La Russia era sempre stata vista dalla Gran Bretagna come una **rivale** in Estremo Oriente, ma dopo la **sconfitta da parte dei giapponesi** si trovò a essa affiancata nel contenimento dell’espansionismo **giapponese in Oriente** e **tedesco in Europa**. Le potenze strinsero un accordo per la spartizione delle **colonie** **in Asia**, che portò all’estensione dell’*Entente* alla Russia: nacque la ***Triplice Intesa*** (**1907**), contrapposta alla ***Triplice Alleanza***, ormai debole per i contrasti interni fra Italia e Austria, ma utile come **deterrente verso conflitti**: se un paese fosse stato attaccato, **tutta l’Europa sarebbe scesa in guerra**.
## La crisi dell’Impero ottomano
Nel precario Impero scoppiò la **rivoluzione dei *Giovani turchi*** (**1908**), nazionalisti militari del partito ***Unità e Progresso*** che sostituirono il sovrano col **fratello *Maometto V*** (**1909**) al quale fu imposta la transizione in un **regime costituzionale parlamentare**. La rivoluzione mostrò ai paesi **esteri** la **debolezza dell’Impero**, alle **nazionalità interne** la possibilità di aspirare alla **propria autonomia**.

La **Bulgaria divenne indipendente** (**1908**) e la **Bosnia-Erzegovina** fu **annessa** dall’Impero austro-ungarico: a questa annessione si oppose la **Serbia**, perché minacciava il suo sogno **panslavista**, e fu appoggiata dalla **Russia**, interessata al controllo sugli stretti e a **frenare l’espansionismo austriaco**. Quando l’Italia sconfisse l’Impero ottomano nella ***guerra di Libia*** (**1912**), le ambizioni di conquista dei paesi limitrofi sfociarono nella ***Prima guerra balcanica*** (**1912**): Serbia, Bulgaria, Grecia, Montenegro vs l’Impero che, **sconfitto**, cedette tutti i **territori europei** eccetto i due stretti. Ma la coalizione era **divisa all’interno** perché la Bulgaria aveva accesso al mare, mentre la Serbia fu **ostacolata** dal **neonato principato d’Albania**.

La rivalità fra i due stati culminò nella ***Seconda guerra balcanica*** (**1913**): la Bulgaria attaccò la Serbia, che si alleò con gli altri Stati balcanici e **la sconfisse**, portando alla ***pace di Bucarest*** che ridiede ai turchi i loro territori fino ad Adrianopoli e **rafforzò la Serbia**. Ma la Russia **non ottenne** gli stretti, la Serbia **rivendicava la Bosnia**, e l’Italia mirava all’**Albania**, portando ad un equilibrio instabile.
## Il clima ideologico-culturale in Europa
L’Europa nel 1914 era percorsa da **rivalità profonde** e lo stato di tensione generale si diffuse anche nella **società civile** di tutti i paesi: fra i cittadini, provati dalle **difficili condizioni di vita e lavoro**, si diffondevano sentimenti nazionalistici che rendevano l’**eventualità di una guerra** una soluzione al disagio **materiale e spirituale**. L’attesa del conflitto alimentava la convinzione che la **conquista del potere sugli altri popoli** rappresentasse una **palingenesi**, accentuando la diffidenza verso lo **straniero**, nemico esterno, e le **minoranze**, nemiche interne. Questi sentimenti furono sfruttati dai governi con una **strategia propagandistica** (come in Germania, che propugnò l’idea di uno stato **rinchiuso fra mura ostili** che minacciavano di distruggere l’identità tedesca) che dirottò le tensioni sociali verso un **nemico comune** al fine di rinsaldare l’**unità** e **rafforzare il consenso**. Anche gli intellettuali si espressero a riguardo e si distinsero in **pacifisti** e **belligeranti** che consideravano la guerra come strumento di **rinascita di una società decadente**.
# Il ***casus belli*** e le reazioni immediate
**28 giugno 1914, Sarajevo**: l'**arciduca Francisco Ferdinando**, erede al trono austro-ungarico, viene **ucciso** con un colpo di pistola dallo **studente anarchico serbo Gavrilo Princip**.
## La reazione immediata e lo scoppio del conflitto
Il governo di Vienna collegò l’attentato all’**organizzazione nazionalistica serba *Mano nera***, ispirata all’**ideologia panslavista**. Dunque la **Serbia fu considerata corresponsabile** dell’attentato: si presentava un ***casus belli*** per infliggere una pesante sconfitta al nemico; assicuratasi l’appoggio della Germania, l’**imperatore austriaco Francesco Giuseppe** mandò al governo di Belgrado un ***ultimatum*** contenente clausole inaccettabili. Nonostante l’atteggiamento conciliante della Serbia, questa respinse gran parte del documento: in risposta il **28 luglio 1914 l’Austria-Ungheria dichiarò guerra alla Serbia**.

Nell’estate 1914 tutta l’Europa precipitò nel conflitto: la **Russia** appoggiò immediatamente la **Serbia**; la **Germania** chiese allo zar di **richiamare le truppe** e alla Francia di **rimanere neutrale**, ma per mancata risposta dichiarò guerra a entrambe (1 e 3 agosto), e **occupò il neutrale Belgio** (4 agosto) per raggiungere la Francia; la **Gran Bretagna** allora, cercata invano una conciliazione, dovette **aiutare i francesi** in virtù dell’Intesa e dichiarò guerra alla Germania (5 agosto).
## La reazione sociale e intellettuale
Nella società civile si diffuse una forte **frenesia bellica** che invitava all’unità e alla **missione di difesa della patria**; imbracciare le armi in nome della **solidarietà nazionale** era **irresistibile per i giovani**. La guerra era un’occasione per **dimostrare il proprio valore** e **uscire dalla monotona quotidianità**. Lo scrittore **Thomas Mann** presentò la guerra come strumento per il **riconoscimento universale dello spirito tedesco** e il sentimento patriottico finì per **annullare le differenze sociali**, essendo tutti uniti per la lotta contro l’aggressore. Anche gli esponenti dei **partiti socialisti europei**, che si dichiaravano pacifiste fino a qualche anno prima, si **unirono alle altre forze politiche**: solo le formazioni russe e italiane si mantennero **neutrali**.
# 1914
## Il fronte occidentale
Le dichiarazioni di guerra incrociate consentirono ai tedeschi di attuare il ***piano Schlieffen*** (**1905**). Ideato tempo prima per timore di trovarsi in una **morsa fatale fra Francia e Russia**, prevedeva una guerra **veloce contro la Francia**, aggredendola a **sorpresa** attraverso il **Belgio**; successivamente sarebbero state spostate le truppe a oriente per **battere la Russia** prima che mobilitasse il suo enorme esercito. Così agì il generale ***Helmuth von Moltke***: invaso il Belgio giunse a **40 km da Parigi**, evacuata; ma i francesi del generale ***Joseph Joffre*** bloccarono i tedeschi nella **battaglia della Marna** (**6-12 settembre 1914**) e li fecero arretrare fino alle **Argonne**. Questa battaglia si concluse in maniera fallimentare: i due eserciti si stanziarono sui fiumi **Aisne** e **Somme** lungo linee con **trincee** e **fortificazioni difensive** che si estendevano dalla **Manica** al **confine svizzero**. La “guerra-lampo” tedesca si trasformò in una **guerra di posizione** e **logoramento reciproco**, superabile solo con resistenza **fisica e psicologica**.
## Il fronte orientale
L’esercito russo, invasa la **Prussia**, avanzava verso Berlino, costringendo la Germania a richiamare truppe dall’altro fronte: i russi furono **sconfitti** dai generali ***Paul*** ***von Hindenburg*** e ***Erich Ludendorff*** nelle battaglie di ***Tannenberg*** (**26-30 agosto 1914**) e ***laghi Masuri*** (**7-14 settembre 1914**). La situazione si riequilibrò con la **vittoria russa a *Leopoli*** che portò i russi a stanziarsi a 200 km dalla città, iniziando a costruire delle fortificazioni. Nel **novembre 1914** entrò nel conflitto l’**Impero ottomano**, legato ai tedeschi da un **trattato segreto**, e la Russia dovette dividere le forze su questi due fronti.

# L’intervento italiano

## Neutralisti vs interventisti
Allo scoppio della guerra, il presidente ***Antonio Salandra***, esponente della destra liberale, dichiarò **la neutralità dell’Italia** (**2 agosto 1914**), avvalendosi del carattere **difensivo** della Triplice. La decisione fu influenzata sia dalla questione delle **terre irredente** sia dalla **scarsa preparazione dell’esercito**, provato dalla spedizione libica. Fra i neutralisti ritroviamo sia i **liberali giolittiani**, che speravano in una **ricompensa territoriale** in cambio dell’astensione, che i **cattolici**, fermi **oppositori** dell’intevento armato, che i **socialisti riformisti** (PSI e CGdL).

Fra gli interventisti vi erano alcuni **socialisti radicali** come ***Benito Mussolini*** che sostenne nelle pagine del suo nuovo giornale, ***Il Popolo d’Italia***, una battaglia a favore della causa, venendo anche **espulso** dal partito; ritroviamo anche i **sindacalisti rivoluzionari**, che associavano il conflitto al **crollo del capitalismo**, alcuni **democratici** e gli **irredentisti**, convinti che la guerra **a fianco dell’Intesa** avrebbe non solo **completato il percorso risorgimentale**, ma anche **liberato altri popoli**. Anche la **destra liberale** era a favore della guerra, pensando che potesse invece favorire una **svolta conservatrice**, ponendosi in contrasto con la maggioranza parlamentare giolittiana e alleandosi con i **nazionalisti**.

## Il patto di Londra e l’entrata nel conflitto
La posizione della **destra**, alla quale aderì poi Salandra, risultò **decisiva**: dichiarò che la politica estera italiana sarebbe stata il **“sacro egoismo dell’Italia”**, intendendo sia ottenere il consenso dei **nazionalisti**, sia comunicare la scelta di voler entrare in guerra **a fianco del maggior ricompensatore**, non solo per riottenere le irredente, ma anche i territori sull’Adriatico, al fine di assumere un carattere più **autoritario** dello Stato. Così avviò le trattative insieme al ministro degli Esteri **Sidney Sonnino** e, data la risposta contraria dell’Austria, negoziarono con l’***Intesa***: i due firmarono all’**insaputa del Parlamento** il ***patto di Londra*** (**26 aprile 1915**), prevedendo l’impegno a **entrare in guerra** in cambio delle terre irredente, dell’**Istria** e della **Dalmazia**.

Le trattative furono **annunciate** (**1 maggio**) al Parlamento **neutralista**, ma godevano dell’appoggio del re e dei nazionalisti che **mobilitarono le folle** con manifestazioni in tutta Italia. Tuttavia, con la **crisi di governo** causata dalle **dimissioni** di Salandra (**13 maggio**), si temeva il ritorno di ***Giolitti***: allora le **piazze insorsero**, dando vita alle **“radiose giornate di maggio”**, nelle quali i nazionalisti rivolsero al politico **accuse e attacchi oratori**, primo fra tutti ***Gabriele D’Annunzio***. Di fronte all’aggressività del partito interventista, **pose fine a ogni opposizione**: il re affidò nuovamente il governo a Salandra che ottenne la **concessione dei pieni poteri per l’entrata in guerra** (**20 maggio**) con l’opposizione sola dei socialisti; l’Italia **dichiarò guerra all’Impero austro-ungarico** (**23-24 maggio**), mobilitando le truppe il giorno dopo.

## Motivi economici dietro l’intervento italiano

I principali gruppi capitalistici, legati all’**industria pesante**, furono **attratti dai profitti** che avrebbero potuto ricavare: la guerra era vista come **via d’uscita dalla crisi economica** sia per le **future materie prime** sia per una **futura politica economica liberista**, consentendo al paese un ruolo importante nelle **relazioni commerciali**. Tra i maggiori sostenitori vi furono *l’****Ansaldo***, l’***Ilva***, l’***Edison*** e la ***FIAT***, la quale **finanziò giornali interventisti** e, garantendo il suo **appoggio al governo**, si assicurò importanti **contratti militari**, iniziando a produrre **materiale bellico**.

# 1915-1916: anni di carneficine e massacri
## Il fronte occidentale

Dall’**autunno 1914**, la situazione era rimasta piuttosto **invariata** e rimaneva lo **stallo** fra Germania e Intesa. Per modificare la situazione, i tedeschi tentarono uno **sfondamento** delle difese nemiche: concentrarono le armate presso ***Verdun*** (**febbraio-dicembre 1916**), Lorena, dove morirono **600.000 soldati** in totale. In risposta a questo attacco, i francesi ingaggiarono una **battaglia sulla *Somme*** (**luglio-novembre 1916**), primo scontro nel quale furono adoperati i carri armati, portando a **1.000.000** di morti: la situazione rimase invariata.

Se sulla terra il problema dello stallo diventava cruciale, sul mare l’Intesa contava sulla **supremazia della flotta britannica**: fin dai primi mesi, la Gran Bretagna attuò un **blocco navale nella Manica**, con il quale impediva l’ingresso nei porti delle navi tedesche; la Germania cercò di contrastare il blocco on una **guerra sottomarina illimitata**, dichiarando **“zona di guerra”** le acque intorno alle isole inglesi e attribuendosi la possibilità di **silurare qualunque nave** avesse attraversato quelle acque. Così **affondò il *Lusitania*** (**1 maggio 1915**), un transatlantico inglese, provocando **1000 vittime**, molte americane, suscitando l’indignazione degli USA. La Germania **sfidò la flotta inglese** nella ***battaglia dello Jutland*** (**1** **giugno 1916**), provocandole gravi perdite ma uscendone **fortemente indebolita**, tanto da **evitare altri conflitti diretti** per tutto il corso della guerra.

## Il fronte orientale

Con l’entrata della **Bulgaria** a fianco degli **Imperi** (**ottobre 1915**), la **Serbia fu sconfitta** nella **battaglia di *Kosovo*** (**24-29 novembre 1915**) e i russi furono **respinti**. I russi al comando di ***Brusilov*** riuscirono a sferrare un’**offensiva agli austriaci** (**giugno 1916**) per alleggerire gli alleati, spingendo anche la **Romania** a entrare a fianco dell’**Intesa** (**agosto 1916**), sperando di sconfiggere l’Ungheria, ma ne conseguì l’**occupazione del paese** e il rinforzo degli Imperi.

Al contempo si aprì il **fronte medio-orientale**, quando gli **inglesi innescarono rivolte contro l’Impero turco**, promettendo alle tribù autoctone l’indipendenza, tramite i **servizi segreti**, fra cui il leggendario ***Lawrence d’Arabia*** che guidò gli arabi fino al 1918.

## Il genocidio degli armeni e il fronte balcanico

La popolazione **armena**, di origine indoeuropea, era storicamente stanziata nell’**Anatolia orientale**, al confine con i russi. **Suddita** dell’impero dal 1400, vissero in pace fino all’Ottocento con le loro **tradizioni e costumi**. Tuttavia, dopo l’offerta **russa** di **appoggio alle istanze armene indipendentiste**, in nome della religione comune fra i due popoli, si diffusero in Turchia **forti sentimenti nazionalisti** che definivano gli armeni come **“nemici interni”** e traditori. La situazione precipitò con la rivoluzione del 1909, che inaugurò una **violenta campagna propagandistica contro gli armeni**, amplificata dopo il loro rifiuto di **combattere contro i russi** (1914).

Lo sbarco alleato (**15 aprile 1915**) **a *Gallipoli*** provocò una rottura: a causa delle grandi perdite nell’esercito turco, il governo decise l’**eliminazione della minoranza armena**, accusata di **tradimento e sabotaggio**: prima furono **fucilati i soldati armeni**, poi fu ordinata la **deportazione di massa** verso le zone desertiche siriane, nelle quali sarebbero stati **rinchiusi in campi di concentramento**; complessivamente morirono **un milione e mezzo di persone**, le rimanente emigrarono e ad oggi **rivendicano le loro terre** e il **riconoscimento** del loro genocidio. Lo sbarco inglese serviva a **chiudere il fronte balcanico**, raggiungendo Istanbul per **aiutare i russi**, ma l’operazione, promossa da ***Churchill***, si rivelò fallimentare, e l’esercito si **ritirò** (**febbraio 1916**).

## Il fronte italiano

Il governo italiano si aspettava una **campagna offensiva breve** che avrebbe portato i territori agognati, ma si rivelò un disastro: l’esercito al comando di ***Luigi Cadorna*** era formato da **masse di uomini regionali**, spesso analfabeti e mancanti di **spirito combattivo**, poiché indifferenti al conflitto; gli ufficiali furono **scelti per censo** e non avevano alcuna preparazione; mancava una **struttura organica** e le truppe erano raggruppate in maniera **sommaria**, costrette a una **disciplina ferrea**. Il generale era convinto che bisognasse puntare allo **sfondamento del fronte veneto**, perseguendo una strategia di **attacchi continui** che portarono le truppe a **gravi perdite** e a stanziarsi sull’**Isonzo**, cadute vittima di un’altra **guerra di posizione** nel 1916: l’unica occupazione fu **Gorizia** ad agosto, inutile da un punto di vista strategico.

Confidando nella disorganizzazione dell’esercito italiano, gli austriaci misero in atto la ***Strafexpedition*** (spedizione punitiva) contro di loro, **invadendo il territorio italiano**, occcupando l’***Asiago*** e facendo innumerevoli prigionieri. L’esercito si riprese grazie all’**intervento russo in oriente**, ma il **governo cadde** e fu eletto il **liberale *Paolo Boselli*** che **estese la dichiarazione di guerra alla Germania**. Il generale Cadorna, nonostante gli scarsi risultati militari, proseguì con la sua strategia e di fronte allo **sconforto dei soldati** reagì con la **decimazione**.

**4.6 La guerra totale**

Sin dai primi mesi di guera, ci si rese conto che il conflitto scatenato **non aveva precedenti** nella storia, e fu nominato **Grande Guerra**, nonché considerato spartiacque fra due epoche. In primis perché si tratto di una **guerra “mondiale”**, cioè che abbracciò **molti paesi extraeuropei**: Impero ottomano e Bulgaria con la Germania, il **Giappone dichiarò guerra alla Germania** (**23 agosto 1914**) per conquistare le sue colonie in Cina, poi all’Intesa si unirono paesi il **Brasile**, gli **USA** e la **Cina**; per la prima volta l’umanità assisteva a una **guerra totale** che aveva coinvolto l’**intera società**. Si assistette ad una completa **mobilitazione di massa**: la maggior parte degli uomini fu **costretta a combattere**, e si rese necessario coinvolgere le **altre fasce della società** (donne e ragazzi) che coprirono **ruoli prima d’allora non concessi**, rappresentando una notevole **emancipazione sociale**. Inedito fu il **livello distruttivo** della guerra non solo da un punto di vista **fisico-materiale** ma da uno **psicologico-morale**: il conflitto, nato per il **fervore nazionalista**, iniziò a dimostrare la sua **atrocità** e **insensatezza** pochi mesi dopo il suo scoppio.

## Il “fronte interno”

La mobilitazione totale richiese il **completo utilizzo delle risorse** per scopi bellici, richiedendo **enormi sacrifici** alla popolazione rimasta: vi furono **aumenti delle tasse** e **razionamento dei beni** che causarono non solo una **diffusa** **denutrizione**, ma anche lo sviluppo del **mercato nero**. Dal punto di vista psicologico invece, era diffusa la **paura per il protrarsi della guerra**, per i **morti**, per la **distruzione** che a fine 1916, dopo 2 anni di guerra, stava per far **cedere il “fronte interno”**. Per compattarlo, i governi attivarono un **apparato propagandistico** nei quali si **denigrava il nemico** e si invitava la popolazione a **non cedere per sostenere la nobile causa**, usando gli stessi espedienti **persuasivi** adoperati dalla nascente pubblicità. Si operò anche nella **limitazione delle libertà**, abolendo gli scioperi e dichiarando i pacifisti come **traditori**: provarono ad organizzare delle manifestazioni come a ***Zimmerwald*** e ***Kienthal***, ma fallirono. Anche i mass media furono posti **sotto censura** e direzionati verso l’esaltazione patriottica. Per sostenere l’impegno bellico, i governi **estesero il loro controllo alla vita economica del paese**: imposero la **conversione** delle industrie verso la **produzione bellica**, direzionarono la **ricerca scientifica** verso la produzione di nuove armi e **velivoli** e ridussero i **diritti sindacali**.

# 1917: l’anno della svolta

## L’uscita della Russia e la chiusura del fronte orientale

A inizio 1917 molti paesi erano **stremati**: le economie di guerra erano **calanti**, i soldati iniziavano a cedere. Critica era la situazione della Russia dove i soldati, **stremati e affamati**, disertarono; il malessere dilagò anche nel **paese**, ormai stanco ed **esasperato** per l’aumento dei prezzi: per questo motivo fu indetto uno **sciopero generale** (**8 marzo 1917**) che si trasformò in **moto rivoluzionario** e portò a novembre la **fine del regime zarista** e la presa del potere dei **bolscevichi**. Il nuovo governo guidato da ***Lenin*** iniziò le trattative per uscire dal conflitto e con il **trattato di *Brest-Lirovsk*** (**3 marzo 1918**) la Russia era ufficialmente **fuori dalla guerra**: si chiudeva il fronte orientale.

## La protesta contro la guerra

Le reazioni contro la guerra dilagarono: in **Francia** le rivolte furono represse; in **Austria** divamparono molti moti di rivolta; in **Germania** di delineava una forte opposizione operaia; in **Italia** insorse **Torino** (**agosto 1917**) quando le **donne scesero in piazza** per la distribuzione del pane, e furono **represse**. Allora il **papa *Benedetto XV*** inviò un **appello** (1 novembre) ai governi per **terminare le ostilità**: tale appello ebbe risonanza nell’opinione pubblica ma fu **rifiutato** dai capi alti, ormai disposti a tutto pur di **recuperare le risorse perse**. Ai generali fu dato **potere autoritario** e la guerrà non cessò.

## La disfatta di Caporetto e le sue conseguenze

L’uscita dalla Russia provocò lo spostamento delle truppe sul **fronte italiano**: gli eserciti degli Imperi centrali sferrarono un **attacco congiunto a *Caporetto*** (**24 ottobre 1917**), sfondando le difese italiane e dilagando per **150 km** nella pianura fino a Udine, facendo più di **300.000 prigionieri**. L’Italia perse **Friuli** e **metà Veneto**, l’esercito si stanziò lungo il **Piave**. La disfatta ebbe tale risonanza che portò a un **cambio dei vertici**: Boselli fu sostituito dal **liberale *Vittorio Emanuele Orlando*** che ottenne l’appoggio socialista e con un’**efficace oratoria** riuscì a sostenere il morale del popolo, decidendo inoltre di **sostituire Cadorna con *Armando Diaz***, meno autoritario e più sensibile, che fece **concessioni alle truppe** nonché **ristrutturò l’esercito**, nominando giovani **sottoufficiali** e **potenziando il servizio informativo**. I soldati ora riorganizzati riuscirono ad arrestare ogni sforzo offensivo del nemico.

## Gli USA entrano in guerra

Nonostante fossero già legati all’Intesa da **rapporti commerciali e finanziari**, il presidente ***Woodrow Wilson*** era contrario all’intervento del paese, il cui isolamento ne aveva permesso la **rapida crescita**: tuttavia, doveva fare i conti con gli **esportatori**, danneggiati dalla **guerra sottomarina tedesca**, e con i **banchieri**, che temevano nel caso di vittoria della Germania di **cadere in crisi**; tali spinte portarono a un **riorientamento dell’opinione pubblica**. Quando gli U-Boot silurarono **tre mercantili statunitensi** (marzo 1917), gli USA trovarono il casus per entrare in guerra e la **dichiararono alla Germania** (**6 aprile 1917**) in nome dei valori **liberali e democratici**: si assumevano il compito di **guidare l’Europa**, chiamati ad una **guerra per la democrazia** che avrebbe sostituito il “principio della forza” con quello della **“libertà”**.

# 1918: la fine del conflitto

## L’ultima offensiva tedesca e la chiusura del fronte occidentale

Nei primi mesi del 1918 i generali tedeschi decisero di lanciare un’**ultima offensiva** nel **fronte occidentale** per stroncare le resistenze: l’attacco di Caporetto aveva offerto un modello positivo, ed era chiaro che quest’attacco era l’**unica possibilità di vittoria**; il fronte interno era al collasso in tutti e tre gli Imperi e l’imminente **sbarco degli USA** rappresentava una grave minaccia. L’attacco fu sferrato a ***San Quintino*** (**marzo 1918**) e i tedeschi riuscirono a rioccupare le posizioni sulla ***Marna***; l’Intesa si riorganizzò e fermò l’avanzata tramite un unico **comando franco-britannico** guidato da ***Ferdinand Foch***. Grazie al supporto degli USA, sbarcati in estate, l’Intesa **vinse** prima nella ***2° battaglia della Marna*** (**luglio 1918**) e definitivamente nella ***battaglia di Amiens*** (**8-11 agosto**), portando la Germania a retrocedere verso Bruxelles. I generali tedeschi capirono che la guerra era **irrimediabilmente perduta**.

## La chiusura del fronte italiano

L’Italia, approfittando della crisi degli Imperi, con l’**esercito riorganizzato** e forte dei **“ragazzi del ‘99”** vinse nella ***battaglia di Vittorio Veneto*** (**24 ottobre**) e conquistò **Trento** e **Trieste**. L’Austria avviò i negoziati di pace, siglati a ***Villa Giusti*** (**3 novembre**); il giorno dopo il generale Diaz **annunciava la vittoria**: l’Italia aveva sconfitto l’eterno nemico.

## Il crollo degli Imperi e la fine della guerra

Mentre gli italiani combattevano gli austriaci, gli inglesi **piegarono l’Impero turco in Medio Oriente**: il governo dei Giovani Turchi, ormai **inviso**, tentò di risollevarsi ma decise di **dimettersi** e il nuovo esecutivo firmò l’**armistizio** (**30 ottobre**); l’Impero turco era uscito sconfitto e con **2.5 milioni di morti**.

Anche il governo austriaco, durante l’offensiva italiana, era ormai collassato: dopo una tentata **riforma federale**, le identità nazionali si **dichiararono indipendenti**; a Praga fu proclamata la **Repubblica cecoslovacca**, a Zagabria lo **Stato iugoslavo** e a Budapest la **Repubblica d’Ungheria**. L’imperatore **Carlo I** diede **potere al popolo** (**11 novembre**) e il giorno dopo viene istituita la **Repubblica d’Austria**.

Infine in **Germania**, lasciata sola contro l’Intesa, a seguito dell’**ammutinamento della flotta tedesca** (**3 novembre**), si scatenarono **rivolte operaie ovunque**, originando la **“settimana rossa”** (3-13 novembre) dopo la quale fu proclamata la **repubblica**. Due giorni prima la Germania **firmava la resa** (**11 novembre**): era ufficialmente **terminata la Grande Guerra**.

## Il tragico bilancio e l’influenza spagnola

La guerra era giunta al termine. L’Europa era **ridotta in macerie** con **17 milioni di morti** fra militari e civili, **milioni di feriti** sia fisicamente che psicologicamente, provenienti non solo dalle campagne ma anche dalle **colonie** e dai ***dominions***. A ciò si aggiunse la diffusione di una **pandemia influenzale**, denominata **“spagnola”** perché inizialmente solo quei giornali ne diedero notizia: la Spagna era **neutrale e libera**, mentre tutti i paesi in guerra, per non aggravare la situazione interna, queste informazioni furono **censurate e bloccate**. La patologia era un **potente virus** che non lasciava possibilità di guarigione e fece **50 milioni di morti** per poi sparire nel nulla.

# I problemi della pace

## I quattordici punti di Wilson e le trattative

Ancora prima che la guerra finisse, il presidente ***Wilson*** enunciò il suo **programma di pace** (**8 gennaio 1918**), passato alla storia come i ***Quattordici punti***, per ribadire che gli USA erano entrati in guerra non per conquistare ma per **costituire una pace duratura in Europa**:

- **8** dei punti erano per **questioni territoriali**, discusse secondo il **principio di nazionalità** e di **autodeterminazione dei popoli**:

1. la **liberazione del Belgio**;
2. il **riconoscimento di Romania e Serbia**;
3. la **restituzione di** **Alsazia e Lorena** alla Francia;
4. la **creazione della Polonia**;
5. lo sviluppo autonomo dei **paesi degli ex Imperi**;

- **5** per le **relazioni internazionali**:
    1. la **diplomazia** doveva essere **pubblica**;
    2. la **rimozione** **dei blocchi commerciali**;
    3. la **riduzione degli armamenti**;
    4. la **regolamentazione delle colonie**;
- l’ultimo prevedeva la creazione dell’organo **internazionale Società delle Nazioni**.

Tuttavia, le grandi potenze europee ambivano ad **ottenere vantaggi economici** e a **penalizzare la Germania**, considerata la colpevole del conflitto. La conferenza generale per la **pace** si aprì a **Versailles** (**18 gennaio 1919**) e vi parteciparono le **32 nazioni vincitrici**: protagonisti furono il premier francese **Clemenceau**, il primo ministro inglese **Lloyd George** e Wilson; ruolo **marginale** ebbe il presidente italiano Orlando. Le trattative si protrassero fino all’**agosto 1920** e furono siglati **5** **trattati** che cambiarono volto all’Europa: i trattati di **Versailles** (Germania), **Saint-Germain** (Impero austro-ungarico), **Neuilly** (Bulgaria), **Trianon** (Ungheria) e **Sèvres** (Impero turco).

## Il trattato di Versailles

Questo patto (**28 giugno 1919**) imponeva ai tedeschi di:

- cedere le **colonie**, **spartite** tra Francia e Gran Bretagna, e l’**Alsazia e Lorena** alla prima;
- cedere **terreni alla Polonia** (**corridoio di Danzica**) che separava dalla **Prussia orientale**;
- cedere alla Francia il diritto di **sfruttamento del Saar** (**15 anni**);
- ripagare **132 miliardi di marchi oro in 30 anni** come riparazione di guerra;
- **smilitarizzare la Renania** che sarebbe stata **occupata dall’Intesa** (**15 anni**);
- **smantellare flotta e aeronautica**;
- **ridurre l’esercito a 100.000 uomini** e abolire la leva obbligatoria.

## I trattati di Saint-Germain, Neuilly e Trianon

Il primo (**10 settembre 1919**) sanciva:

- l’**ufficiale dissoluzione dell’Impero austro-ungarico** in favore della costituzione della **repubblica d’Austria**, molto ridimensionata rispetto ad esso;
- la nascita della **Repubblica cecoslovacca** e del **Regno di Iugoslavia**;
- la cessione all’**Italia** di **Trentino**, **Alto Adige**, **Trieste** e l’**Istria**.

Il secondo (**27 novembre 1919**) sanciva l’**indipendenza della Bulgaria**, che dovette però cedere territori agli stati circostanti e ridurre il suo **esercito a 20.000 uomini**.

Il terzo (**4 giugno 1920**) sanciva l’**indipendenza dell’Ungheria** e la cessione di alcuni suoi territori.

## Il trattato di Sèvres

Il patto (**10 agosto 1920**) sanciva:

- l’**ufficiale dissoluzione dell’Impero turco** in favore della costituzione della **Repubblica di Turchia**, i cui territori erano **Istanbul** e la **penisola Anatolica**;
- la cessione alla Gran Bretagna di **Palestina** e **Iraq** come ***mandati***, della **penisola araba**, **Yemen** e **Transgiordania**, e degli **stretti del mar Nero**.

## La revisione della pace di Brest-Litovsk

La pace che permise alla Russia di uscire dal conflitto in cambio di **forti perdite territoriali** fu rivista dalla conferenza di pace restituì al regime bolscevico solo l’**Ucraina**: le province baltiche divennero **repubbliche indipendenti**. L’obiettivo era **isolare la Russia bolscevica** per **contenere** il **comunismo** tramite una catena di stati capitalisti.

## La Società delle Nazioni e l’inadeguatezza della pace

Il trattato di Versailles sanciva anche la nascita della **Società delle Nazioni** con sede a **Ginevra**, composta da un’**Assemblea** a cui avrebbero partecipato **tutti i paesi tranne i vinti**, e da un **Consiglio** direttivo, composto da **9 membri**, **5 permanenti** (USA, Gran Bretagna, Francia, Italia, Giappone) e **4 elettivi**. L’obiettivo dell’organo era **risolvere pacificamente i conflitti** con la mediazione e l’**arbitrato**: se una nazione avesse violato i **principi di autodeterminazione o nazionalità** di un popolo senza i 3 mesi previsti per una soluzione pacifica, avrebbe ricevuto **ingenti sanzioni economiche**. Tale organo però si rivelò **debole**: tutte le decisioni andavano prese all’**unanimità**, rendendo difficile ogni risoluzione alle questioni delicate; l’**assenza di una forza militare** limitava la capacità d’azione; la **mancata adesione degli Stati Uniti** e l’**esclusione di Germania e Russia** avrebbe portato a squilibri internazionali.

Emersero presto i **limiti dei trattati** di pace:
- la creazione degli Stati comportò l’**inglobamento forzato di minoranze nazionali** in territori non loro (croati, serbi e sloveni insieme, cechi e slovacchi), che porterà a **tensioni internazionali**
- l’**umiliazione inflitta alla Germania** porterà a una profonda **crisi socio-politica** e il dilagarsi di un sentimento **estremamente nazionalista**
- la **Società delle Nazioni** fu un **fallimento**, favorendo l’egemonia di **Gran Bretagna** e **Francia** che divennero imperi coloniali ancora più grandi
- la **fine dei tre imperi plurisecolari** creò una forte **instabilità internazionale**.