# La rivoluzione di febbraio
All’inizio del Novecento, la Russia era un **paese arretrato** e il coinvolgimento nella **WWI** mostrò la
sua **forte debolezza** , sia per la **grande richiesta economica** imposta dalla **mobilitazione** dell’esercito russo (12 milioni) che il sistema produttivo russo **non riuscì a soddisfare** , sia per la **debolezza dell’esercito** evidente nelle **cocenti sconfitte** militari, sia per l’ **aumento del costo della vita** legato alla **scarsità dei beni** , la cui produzione calò per coprire le spese belliche, che causò anche la **diminuzione della produzione agricola**. Le masse erano ad un **punto critico**.

Anche se molti dei problemi sopracitati erano comuni a tutti i paesi in guerra, in Russia si
accompagnarono all’ **impossibilità di formare un governo di unione nazionale** dato che lo zar
**Nicola II** non voleva aprirsi coi liberali, credendo invece che la guerra era l’occasione per
**riaffermare la sua autorità**. Questa chiusura creò una frattura all’interno della **classe dirigente** tra i
sostenitori zaristi e i più **liberali** che scelsero come leader **Georgij L’vov** che premeva per dare
maggiore potere alla **Duma**. Questa divisione fu esasperata anche dalla figura di **Grigorij Rasputin** ,
consigliere privato dei Romanov che, **inviso alla popolazione** per la sua vita dissoluta, fu **assassinato** (**1916**) su iniziativa degli aristocratici.
## La “rivoluzione di febbraio” e il ritorno di Lenin
All’inizio del 1917 la situazione si aggrava sia per le **difficoltà della guerra** che provocarono
l’ **abbandono in massa** dei reparti dell’esercito sia per la **carestia** che si era abbattuta: il malcontento esplode nel **23-27 febbraio 1917** (8-12 marzo nel calendario ortodosso) con **manifestazioni di piazza a Pietrogrado** ; il governo mandò l’esercito a reprimere la protesta, ma si **rifiutarono di sparare** sulla folla e si unirono a loro riformando i **soviet**. Il 27 febbraio la Duma creò un **governo provvisorio** presieduto da **L’vov** e sostenuto dai **cadetti** (moderati), **menscevichi** (socialisti moderati) e **socialisti rivoluzionari**. Costrinsero lo zar ad **abdicare** in favore del fratello che però **rinunciò** , decretando la **fine dei Romanov**.

Il governo, che puntava alla creazione di una **monarchia costituzionale** e voleva **continuare la
guerra** , entrò in contrasto con i **soviet** , auspicanti una **repubblica democratica** nella quale attuare la tanto agognata **riforma agraria** e la **cessazione immediata** del conflitto. Ad aprile riapparve **Lenin**, leader dei **bolscevichi** esiliato, convinto che la rivoluzione dovesse partire dall’ **iniziativa di un’avanguardia nazionale** intellettuale che avrebbe **orientato le masse**. Scrisse le **_Tesi di Aprile_** nelle quali affermava che bisognasse dare **“tutto il potere ai soviet”** per trasformare la società:
riteneva che andasse portato avanti il **programma bolscevico** di **nazionalizzazione delle terre** , delle **banche** e delle **grandi imprese**. Tale progetto non si sarebbe potuto realizzare durante la guerra, quindi serviva **giungere a una pace**.
## Le “giornate di luglio” e la nascita della repubblica
Mentre le _Tesi_ di Lenin si diffondevano nel paese, la situazione bellica russa **peggiorava** : gli episodi di **diserzione** dei soldati spingevano l’opinione pubblica a **chiedere la pace** immediata e infatti scesero in piazza a **Pietrogrado** per chiedere **pace** e **riforma agraria** , appoggiati dai **bolscevichi** a cui si contrapponevano gli altri socialisti. Eppure erano in minoranza quindi furono repressi e **banditi**. Da queste giornate uscì rafforzata la figura di **Aleksandr Kerenskij** , ministro della **Guerra** , unico **ponte** fra soviet e governo; dopo le dimissioni di L’vov, ottenne la **guida del governo** nonostante l’opposizione dei conservatori, i quali sostennero il **tentativo di colpo di Stato di Kornilov** (**settembre 1917**), comandante delle forze armate, che chiese le **immediate dimissioni** di Kerenskij, minacciando in caso contrario di **marciare sulla capitale**. Tuttavia, Kerenskij riuscì a **ricompattare il fronte rivoluzionario** , chiedendo appoggio anche a Lenin, ottenendo un ampio **consenso popolare**: in particolare fu decisiva la **collaborazione dei ferrovieri** che si rifiutarono di far partire i convogli di truppe diretti a Pietrogrado. Arrestato Kornilov, Keresnkij ricostituì il governo e dichiarò la **repubblica** (**15 settembre 1917**).
# La Rivoluzione d’ottobre
Il governo si preparava all’elezione dell’ **Assemblea costituente** per preparare la nuova costituzione, ma gli equilibri politici furono scossi dalla popolarità dei **bolscevichi** , che conquistarono la maggioranza nel **soviet di Pietrogrado** , che elesse come presidente **Trockij** , ex menscevico alleato di Lenin. Il capo del partito ritenne dunque opportuno **rovesciare il governo** : Trockij allestì le **Guardie rosse** che tra il **25-26 ottobre** (7-8 novembre) **occuparono il palazzo d’Inverno** di Pietrogrado e **assunsero il potere**; era la **Rivoluzione d’ottobre** , un colpo di Stato **incruento** che constrinse Kerenskij a fuggire ed istituì il governo rivoluzionario retto dal **_Congresso panrusso dei soviet_**, formato dai **delegati** di ogni soviet.
## I primi provvedimenti e la soppressione della Costituente
La sera stessa della rivoluzione, furono approvati due decreti:
- **decreto pace** che stabiliva la necessità di giungere al più presto ad una “ **pace senza annessioni e senza indennità** ”, ottenuta il **15 dicembre** ;
- **decreto terra** che deliberava la **soppresssione delle proprietà fondiarie** di Corona, Chiesa e nobiltà e la loro **ripartizione egualitaria** ai contadini, a cui seguirono la nazionalizzazione delle **industrie** e delle **banche** , attuando di fatto la **dittatura del proletariato**.

A novembre si svolsero le **elezioni dell’Assemblea costituente** , vinte per maggioranza dai **socialisti rivoluzionari di Kerenskij**: Lenin, davanti alla cocente sconfitta, sostenne che l’Assemblea era un **modello vecchio di parlamento borghese** e che i risultati andassero ignorati; l’organo, di contro, si **rifiutò di riconoscere il governo bolscevico** (18 gennaio 1918), il quale di tutta risposta **sciolse l’Assemblea**, dichiarando conclusa la **“fase borghese”**.
## La “Repubblica” dei soviet
Ciò che si instaurò in Russia fu in realtà una **dittatura del** **_Partito comunista russo_** (ex Partito
bolscevico), che spostò la **capitale a Mosca** e si impose come **partito unico** , sopprimendo tutte le
altre forze politiche. Venne proclamata la **_Repubblica dei soviet dei deputati degli operai, dei soldati
e dei contadini_** , posta sotto il controllo del **Consiglio dei commissari del popolo** , composto da
bolscevichi sotto **Lenin** ; **Trockij** entrò come **commissario degli Esteri** e organizzò la difesa contro le **forze controrivoluzionarie** che rivolevano la monarchia: l’azione repressiva intrapresa dal settembre 1918 prese il nome di **Terrore rosso** con 250000 vittime.
# La guerra civile e il consolidamento bolscevico
Siglata la pace di **Brest-Litovsk** (3 marzo 1918), le potenze dell’Intesa erano **preoccupate** sia per la
perdita di un’alleata sia per il **dilagarsi del comunismo** ; decisero dunque di schierarsi con le forze
controrivoluzionarie, facendo sbarcare **truppe anglo-francesi** nel Nord della Russia e dando inizio
alla **guerra civile** fra **armate rosse** e **armate bianche**.
## Le precondizioni della guerra civile
Nel giugno 1918 fu approvata una **Costituzione** che in sintesi avviò un processo di **accentramento
del potere** : nonostante riconoscesse formalmente la **sovranità alla classe operaia** , e stabilisse
l’alleanza fra operai e contadini, il potere era formalmente in mano al **Congresso dei soviet** , diretto a sua volta dal **Comitato esecutivo** , e delegava al **Consiglio dei Commissari del popolo** funzione amministrativa. Nel concreto, tutte le strutture statali erano subordinate al **Comitato centrale** e al **Politburo** (esecutivo); i tribunali furono sostituiti dal **Tribunale del popolo** i cui giudici erano nominati dal partito; fu istituita la **CEKA** (polizia politica).

Fu imposto un **controllo pubblico sulle scuole** e si costruì un **ampio apparato amministrativo** che
dava grande controllo al partito; si procedette anche alla **scristianizzazione** dei della Russia che si
concretizzò nella **confisca dei beni agli ecclesiastici** e nella **chiusura delle chiese** , ma non fu
possibile sradicare la religione che si adatto agli **spazi stretti** concessi dal governo, dichiaratosi
**“indifferente in materia religiosa”**.

Per affrontare l’emergenza bellica, il governo instaurò il **comunismo di guerra** , procedendo alla
**requisizione forzata nelle campagne dei generi alimentari** , necessari per l’esercito, alla
sostituzione della **moneta con il baratto di beni in natura** , al **controllo armato** delle produzione
industriali e alla **nazionalizzazione di tutte le imprese** : nonostante servì per armare l’esercito, fu un **fallimento totale** che aggravò ancora di più le condizioni delle popolazioni.
## La guerra civile e la terza Internazionale
Le armate bianche erano capeggiate da **Kornilov** , **Denikin** e **Kolcak** e appoggiate dalle **truppe
alleate** dell’Intesa. Poichè giunsero a controllare un **vasto territorio** fra Urali e Volga, per paura che
liberassero i **Romanov** , esiliati a **Ekaterinburg** non molto lontano da lì, fu varato l’ordine di **fucilarli**
(luglio 1918); i bianchi occuparono l’ **intera Siberia** (inizio 1919) e altri territori, tuttavia il governo
bolscevico reagì efficacemente grazie alle **strategie di Trockij** che allestì l’esercito dell’ **Armata
rossa** e la trasformò in una **macchina da guerra** che riconquistò in breve tempo tutti i territori
occupati. Questo esercito dovette anche affrontare numerose **rivolte popolari** delle identità nazionali che, approfittando della **crisi** , volevano rendersi **autonome** : in particolare la **Polonia** , le cui truppe guidate da **Jozef Pilsduski** giunsero fino a Kiev per formare il **grande Stato polacco** , fu costretta alla ritirata fino a **Varsavia** e con il **trattato di Riga** (marzo 1921) ottenne alcuni territori russi in cambio di **gran parte dell’Ucraina**. L’armata riuscì a sconfiggere definitivamente le truppe
controrivoluzionari e la guerra terminò con **7 milioni di morti**.

Parallelamente alla guerra, Lenin fonda a Mosca la **terza Internazionale** (Comintern) per **riunire e
coordinare tutti i movimenti comunisti** che stavano nascendo al fine di **diffondere il modello
bolscevico nel mondo** : all’Internazionale partecipavano i rappresentanti dei Partiti comunisti
**proporzionalmente ai loro iscritti** , quindi la corrente russa fu **sempre maggiortaria** e i suoi interessi finirono per diventare quelli principalmente perseguiti.
# 5.4 Dopo la guerra civile
## Opposizione, repressione e NEP
La fine della guerra rivelò il **volto autoritario del partito** e nel 1921 nacque un movimento di
**“opposizione operaia”** che intendeva **sottrarre il potere ai commissari** per restituirlo ai **lavoratori**
tramite i loro **sindacati**. Parallelamente il nuovo regime dovette affrontare l’ **ammutinamento di
20000 marinai** della **Kronstadt** (gennaio 1921) che chiedevano:
- **restituzione del potere al popolo** rafforzando il ruolo dei soviet;
-  **ripristino di un sistema elettorale democratico;**
-  **libertà di parole e stampa** ;
-  **fine del comunismo di guerra** ;
-  **scarcerazione dei prigionieri politici**.

Questa presa di posizione contro l’autoritarismo, riassunta dal motto “ **Tutto il potere ai soviet e non al partito** ”, fu **repressa** dall’Armata, ma risultò chiaro che bisognava **trovare un’alternativa alla violenza** : così nel X Congresso del Partito comunista fu **abolito il comunismo di guerra** e varata la
**Nuova politica economica** (1921-1928) elaborata da Lenin.

La scelta di una nuova economia è dettata dall **necessità di rifondare il paese sull’ampio consenso sociale** : l’obiettivo principale era la **ripresa produttiva nelle campagne** e lo **sviluppo industriale** con il **libero commercio**. Le imprese sotto 20 dipendenti furono **escluse** dalla nazionalizzazione e mantennero una gestione privata costituita dai **_“nepmen”_** che contribuirono alla ripresa economica russa e si tornò inoltre a un’ **economia monetaria**. A questa liberalizzazione economica si contrappose un **inasprimento politico** che non tollerava alcuna forma di dissenso.
## La nascita dell’URSS e la reazione estera alla Rivoluzione
Per affrontare il problema delle diverse nazionalità, si decretò la **costituzione dell’** **_Unione delle
repubbliche socialiste sovietiche_** (1992, URSS o CCCP): nasceva uno Stato **federale** che riconosceva l’esistenza delle **diverse componenti nazionali** , ma di fatto i bolscevichi procedettero a un **totale accentramento del potere a Mosca** , dato che ogni cittadino doveva sentirsi innanzitutto **sovietico**. Nonostante la federazione, le “anime” del paese erano varie sia per **religione** che per **carattere politico**.

La Rivoluzione suscitò **entusiasmo in milioni di socialisti nel mondo** : Lenin stesso la descrisse come **scorciatoia della storia** perché i bolscevichi non dovettero attendere la caduta del capitalismo. Tuttavia, si dovette accettare la **mancata evoluzione internazionale** : i programmi di espandere la **rivoluzione al mondo** andavano rinviati a un futuro imprecisato; tramontata quindi la speranza di un’ **insurrezione europea** , l’Internazionale lanciò la linea del **fronte unico** , invitando tutti i partiti ad **assumere la guida delle opposizione ai regimi borghesi** , nei quali però la rivoluzione suscitò forte preoccupazione che sfociò nell’ **anticomunismo** , connotato fondamentale della politica del Novecento sino allo **scioglimento dell’URSS** (1991).