---
tags: []
---
# Il movimento
## Coordinate spazio-temporali
### 15 aprile 1874 - 1886
Viene organizzata la **prima** **mostra** (163 opere) da alcuni giovani artisti, le cui opere erano state **rifiutate dai *Salons* ufficiali**, nel vecchio studio del fotografo **Felix Nadar** al 35 di Boulevard des Capucines, presentandosi come ***Società Anonima degli artisti, pittori, incisori, scultori ecc.***

Nonostante il fallimento completo, diede nome al movimento: il critico **Lousi Leroy**, osservando un dipinto di Monet chiamato ***Impressione, sole nascente****, lo stroncò sostenendo che:
`la carta da parati allo stato embrionale è ancora più curata di questo dipinto`
e concluse estendendo a tutti gli artisti l’appellativo di ***Impressionisti***. Tale movimento durò fino al **1886** anno dell’ottava esposizione: già dal 1880 i **contrasti ideologici** portarono i componenti del gruppo a partecipare **individualmente ai *Salons*** che iniziarono ad accettarli.
### Parigi
Parigi, alla caduta di Napoleone III e alla proclamazione della **Terza Repubblica**, divenne una città **borghese** arricchendosi di teatri, musei, ristoranti e caffè, nonché di illuminazione notturna che la resero nota come ***Ville lumiere***. Grazie alla [[Seconda rivoluzione industriale]] si diffuse un'ideale di **progresso e novità** che però si limitava solo all'ambito scientifico. Gli impressionisti sono i primi a portarlo nell'arte.
## Ideologia
L’Impressionismo si sviluppa in maniera **diversa** dai movimenti artistici precedenti:
- è **privo** **base culturale** omogenea, gli aderenti avevano passati diversi fra loro;
- è **privo** **manifesti**, fondandosi solo sull’**insofferenza per la pittura accademica** che portò alcuni artisti a riunirsi al ***Cafè Guerbois***, ritrovo poi divenuto appuntamento settimanale o giornaliero, per scambiarsi **idee**, **opinioni** che poi diventavano **arte**;
- poiché ciò che si **percepisce con gli occhi continua oltre il nostro campo visivo**, va **abolita la prospettiva**;
- l’importante della rappresentazione è l’**impressione** suscitata nell’artista da uno stimolo che, dalle **sue sensazioni**, opera una **sintesi** tesa ad **eliminare il superfluo** per cogliere l’**impressione pura**, ovvero la realtà **come gli appare**.
## Tecnica
Per catturare l’essenza delle cose, vengono usati vari espedienti:
- in primis, è presente la **completa assenza di disegno e linee di contorno**;
- piuttosto che utilizzare contrasti chiaroscurali, si tende a rendere il **colore locale** **con accostamenti di colori puri**, seguendo anche le contemporanee teorie sull’addizione dei colori, secondo le quali **nessun colore esiste di per sé**;
- inoltre è la **luce** che rende un colore più chiaro o scuro, esaltando o meno la sua vivacità, varietà che va resa cogliendo l’**attimo fuggente**, tramite pennellate veloci per **tocchi virgolati**, **trattini**, **macchiette**, **picchiettature**, unite all’uso di pochi colori puri, **escludendo bianco e nero** (non-colori);
- per poter maggiormente sfruttare la luce del sole, gli impressionisti preferiscono dipingere ***en plein air***, nella natura o nei locali più umili della loro città;
- poiché la realtà è un movimento incessante, riccore il tema dell’**acqua** come ciò che di natura non si acquieta mai, riproducendola con **increspature di colori** che vengono **fusi dall’occhio**, generando colori più vivaci di quelli presenti sulla tela;
- la **fotografia** ha aiutato molto gli impressionisti, dato che la **riproduzione meccanica della realtà** permise loro di cogliere **dettagli impercettibili all’occhio umano**;
- prendono ispirazione dalle **stampe giapponesi**, le quali riproducevano una realtà **al di là di spazio e tempo**, un **attimo immobile**.
## Collegamenti
**Filosofia**: l'ideale della realtà come "propria rappresentazione" è sintomo di una notevole influenza [[Schopenhauer|schopenhaueriana]].
**Fisica**: l'impressionismo fa proprie quelle teorie sulla luce dettate dalle [[Elettro-magnetismo|equazioni di Maxwell]].
**Inglese**: l'ideale di distacco dalla tradizione e di pittura del quotidiano, permettono all'arte di riguadagnare la sua autonomia come realtà al di fuori dello spazio, del tempo e della morale, concetto poi ripreso dall'[[Oscar Wilde|estetismo]].
**Italiano**: anche se provenienti da un clima borghese, gli impressionisti ritraevano e narravano degli umili, allo stesso modo in cui [[Giovanni Verga]] descrive la sua realtà.
**Latino**: l'anti-tradizionalismo è sempre stato presente nella storia e un modello esemplare di rovesciamento dei canoni è offerto dal [[Gaio Petronio Arbitro|Satyricon]].
**Matematica**: gli impressionisti cercavano di mostrare l'attimo fuggente e il movimento nella staticità, paradosso millenario che trova la sua soluzione matematica nel concetto di [[Derivata|derivata]].
**Scienze**: [[Impressionismo#L'assenzio (Museo d'Orsay, Parigi)|L'assenzio]] di Degas e l'alcol #TODO 

---
# Esponenti
## Edouard Manet
### Biografia
#### 23 gennaio 1832, Parigi 
Nato da un funzionario ministeriale, sin da giovane si mostra attratto dal disegno: suo padre lo fece imbarcare su un vapore per Rio, sperando di destarlo da questa scelta, ma fallì.
#### 1850
Iniziò i suoi studi presso **Thomas Couture** ma ben presto si dimostra insofferente ai suoi insegnamenti. Nel frattempo viaggia e scopre i coloristi del passato, ammirando molto **Delacroix** al quale chiederà di copiare la sua ***Barca di Dante*** più volte: nella prima tela, la copia è rispettosa dell'originale; nella seconda i colori sono **stesi liberamente**, prefigurando la sua futura tecnica.
#### 1861
Conosce **Edgar Degas**, anima solitaria, con il quale stringe un'amicizia profonda che costituirà il **nucleo fondamentale** degli Impressionisti.
#### 1869
Intensifica la sua produzione ***en plein air***.
#### 1874
Non partecipa alla mostra del 15 aprile ma il suo influsso è indiscutibile. Inizia a soffrire di crisi depressive e successivamente di una paralisi agli arti inferiori.
#### 30 aprile 1878
Continua a dipingere fino alla sua morte: al suo funerale il gruppo si riunisce dietro a quel maestro che aprì la strada alla pittura contemporanea
### Opere
#### Colazione sull'erba (Museo d'Orsay, Parigi)
![[Manet_01.jpg]]
***Salon de Refusés, 1863***. Destò molto scalpore: si rimprovera a Manet di avere **abbandonato il repertorio mitologico** e di avere rappresentato una "comune prostituta nuda e due uomini che sembrano studenti in vacanza".
- La scena è ambientata a **Saint-Ouen** in un boschetto e rappresenta in primo piano una donna nuda, con accanto un uomo, mentre l'altro è sdraiato indicando la giovine; una seconda ragazza si sta lavando nello specchio d'acqua e un **fringuello** aleggia fra i rami; in basso a sinistra vi sono i resti del picnic che costituiscono una **natura morta**.
- Le figure sono composte in un **triangolo ideale** che ha per vertice il fringuello. Nonostante lo scandalo per il soggetto, l'ispirazione è classica (*Concerto campestre* di Tiziano e il *Giudizio di Paride* di Raffaello).
- Vi è la **completa assenza di prospettiva** e di **chiaroscuro**: i personaggi sembrano **incollati** sullo sfondo, privi di volume, mentre la profondità è data dai **piani successivi di alberi e fronde**, creando luce e ombra per **sovrapposizione** di colori.
- I colori sono stesi con **pennellate veloci**, giustapponendo toni **caldi** (frutta e paglia) con **freddi** (vestito azzurro), creando un contrasto che li renda reciprocamente più **vivaci**, dando al dipinto un'atmosfera **fresca e luminosa**: con ciò l'artista si proclama **pittore di sensazioni**.
#### Olympia (Museo d'Orsay, Parigi)
![[Manet_02.jpg]]
***Salon, 1865***. Destò nuovamente scalpore: si rimprovera a Manet di avere rappresentato una "prostituta sul luogo di lavoro".
* La scena rappresenta una donna nuda sdraiata su un letto disfatto, ai cui piedi è presente un gatto nero, e una domestica di colore che sopraggiunge dal retro reggendo un mazzo di fiori.
* L'ispirazione è classica (*Venere di Urbino* di Tiziano), ma riprende anche la più recente *Maya desnuda* di Goya. Il corpo acerbo della ragazza è **privo delle sinuosità** tipiche delle eroine mitologiche, anzi la posa ricorda alcune **immagini erotiche** che iniziavano a circolare nei salotti mondani. Il nome stesso, ***Olympia***, era diffusissimo come nome d'arte di prostitute e ballerine.
* Vi è la **completa assenza di prospettiva** e di **chiaroscuro**, a cui è opposta la **piattezza delle forme** e il **risalto dei contorni** tipico delle stampe giapponesi, attuato con la giustapposizioni di toni **caldi** (veste, scialle, pelle) con **freddi** (sfondo verde, lenzuola).
* Nel mazzo di fiori, Manet è già **impressionista**: da vicino, il mazzo sembra composto da **macchie disordinate e incoerenti** che solo se viste da lontano offrono un effetto di restituzione naturale.
#### Il bar delle *Folies Bergère* (Courtauld Gallery, Londra)
![[Manet_03.jpg]]
***Salon, 1882***. Rappresenta il testamento spirituale dell'artista, contenendo i suoi elementi caratterizzanti.
* La scena è ambientata in un bar parigino, presentando in primo piano una cameriera biondiccia che fissa con occhi mesti l'osservatore e l'avventore, forse Manet, che si riflette nello specchio: rappresenta l'**amore per il quotidiano**.
* Il bancone è arricchito di bottiglie, fruttiere, bicchieri e altri oggetti che simboleggiano l'immancabile gusto per la **natura morta**.
* Lo specchio nello sfondo offre al pittore la possibilità di rappresentare la **caoticità del bar**, composta da gentiluomini, gentildonne e anche acrobati come si vede in alto a sinistra, tramite rapidi tocchi di colore che da vicino sono **disordinati** ma ricompongono alla perfezione oggetti e persone.
* L'**immediatezza**, la **chiarezza** e la **semplicità** sono i tre caratteri principali dell'opera che saranno punto di riferimento per gli artisti a venire.
Manet riesce quindi a **spezzare il predominio dell'Accademica e aprire la strada alla pittura delle emozioni e dell'interiorità**.
## Claude Monet
### Biografia
#### 14 novembre 1840, Parigi
Nasce in una famiglia modesta e trascorre la fanciullezza a **Le Havre** e si mostra dotato per la pittura.
#### 1859, Parigi
Grazie ad una ricca zia, si trasferisce nella capitale, dove frequenta una scuola d'arte e gli ambienti vicini a Manet.
#### 1861, Algeri
Presta servizio militare e i colori dell'Africa sviluppano in lui la passione per la natura.
#### 1862, Parigi
Ritornato, frequenta il *Cafè Guerbois*, iniziando a preferire la pittura *en plein air* e le sperimentazioni su luce e colori. Quelli a seguire sono anni di lavoro accanitissimo e si trasferisce ad **Argenteuil**, dove dipingerà isolato dal mondo e dai problemi, nella natura.
#### 1880
Dopo la sua ultima presenza al Salon, inizia ad avere successo e a diventare l'**uomo simbolo dell'Impressionismo**, erede di Manet.
#### 16 dicembre 1926, Giverny
Intorno alla sua casa si fa costruire un **giardino** per avere con sé un frammento di natura che gli suggerisca atmosfere e sensazioni sempre nuove, rendendo la sua casa un'oasi di pace e tranquillità fino alla sua morte.
### Opere
#### Impressione, sole nascente (Museo Marmottan Monet, Parigi)
![[Monet_01.jpg]]
***Studio di Nadar, 15 aprile 1874***. Inizialmente senza nome, viene chiamata così da Monet stesso quando gli si chiese un nome per inserirla nel catalogo della mostra.
* La scena raffigurerebbe il **porto di Le Havre**, nel quale si colgono a sinistra delle navi ormeggiate i cui alberi sono **riflessi in mare** e a destra si intravedono i **cantieri navali**; in primo piano due barche a remi solcano il mare apparendo come **ombre**.
* Ogni **oggettività naturalistica è superata** dalla volontà di Monet di **trasmettere le emozioni** da lui provate osservando l'alba sul porto, volendo cogliere l'**attimo**, diverso dal precedente e dal successivo.
* L'uso di colori **freddi** e **caldi** rende il senso della **nebbia mattutina**, attraverso il quale si fa strada un **sole debole** riflesso sul mare con **pochi tocchi di pennello**.
#### Serie della *Cattedrale di Rouen* (Museo d'Orsay, Parigi)
![Manet_02.jpg]]
***Anni Novanta***. Si dedica alle "serie", insiemi di dipinti che presentano il medesimo soggetto nello stesso punto di ripresa, ma con **condizioni stagionali, atmosferiche e luminose diverse**, dimostrando che uno stesso soggetto può destare **infinite sensazioni ed emozioni**. Quella più celebre è dedicata alla facciata della *Cattedrale di Rouen*, dipinta dalla stessa stanza d'affitto in varie **condizioni climatiche** e **ore del giorno**.
#### Stagno delle ninfee (Museo d'Orsay, Parigi)
![[Monet_03.jpg]]
***1899***. Il giardino della casa di Giverny nell'ultimo arco della vita di Monet fu una continua fonte di ispirazione, nonché soggetto di molte sue composizioni. In particolare si dedicò alle sue **ninfee**, indagandole con meticolosità quasi scientifica, prefiggendo di dovere riprodurre sulla tela ogni variazione minima di luce o colore. 
* In particolare nello *Stagno*, rappresenta anche il ponte in legno stile giapponese, avendo per modello una stampa di **Utagawa Hiroshige**. 
* La **fredda luce verdastra** schermata dalle chiome dei salici piangenti insieme all'**acqua** punteggiata dalle ninfee in fiore genera **frescura**.
* L'atmosfera che ne deriva è di una **dimensione incantata atemporale** nella quale la realtà esiste solo per **dare voce e colore alle emozioni umane**.
Monet considera l'arte come una **necessità fisiologica** e nelle sue tele mostra la volontà di **parlare di un soggetto senza descriverlo**, preferendo alla fredda statica descrizione la **mutevole impressione evanescente**.
## Edgar Degas
### Biografia
#### 19 luglio 1834, Parigi 
Nato da una ricca famiglia nobile, da giovane comincia a frequentare il **Museo del Louvre** sotto guida del padre, dove ammira i grandi del Rinascimento, e intraprende la carriera artistica.
#### 1853-1859, Italia
Inizia i suoi studi in **ambiente accademico**, provando particolare ammirazione per **Ingres**, del quale ammira la purezza del disegno. Tuttavia abbandona presto la scuola e intraprende vari soggiorni in Italia, visitandone musei e monumenti. 
#### 1861
Tornato a Parigi, continua lo studio dei classici, aggiungendo **Delacroix**, dimostrando come nonostante fosse impressionista era anche gran sostenitore dell'atelier e del disegno, dato che l'**impressione è così complessa che l'immediatezza la coglie solo superficialmente**, volendo lui disegnare **ciò che è nella memoria**. Conosce **Manet**, dal quale viene introdotto al circolo impressionista.
#### 1867
Inizia il suo periodo impressionista, non mostrando più la realtà "per come appare", ma come si **conosce per averla vista molte volte**.
#### 1874
In seguito al **tracollo finanziario** per la morte del padre, inizia un periodo di ristrettezze e sacrifici. Ormai quasi cieco, viene **sfrattato dal suo atelier** e trova alloggio solo grazie ad un amico.
#### 27 settembre 1917
Muore in solitudine e di tutto il gruppo *Guerbois* si presenta al funerale solo Monet, malfermo e a sua volta cieco. La grande stagione impressionista è conclusa.
### Opere
#### La lezione di danza (Museo d'Orsay, Parigi)
![[Degas_01.jpg]]
***1873-1876***. Primo di una serie di dipinti dedicate alle ballerine, contiene in sé tutti gli elementi della sua maturità artistica.
- La scena rappresenta il momento nel quale una ballerina, al centro, sta provando un passo di danza, osservata dall'occhio vigile del maestro, mentre le altre ragazze, in semicerchio, attendono il loro turno.
- Nonostante l'apparenza impressionistica, vi è dietro un **complesso lavoro compositivo**, come dimostrano l'**attenzione ai particolari** (i singoli gesti delle ballerine sono indagati in maniera ossessiva) e il **lungo tempo di realizzazione**.
- La luce è **morbida** ed è fornita da un **finestrone fuori scena**, che però è riflessa dallo specchio a parete, offrendo una **luce diffusa**.
- In opposizione alle teorie impressioniste, Degas offre una **prospettiva accidentale** simile ad un **taglio fotografico**, ponendo il **punto di vista esterno** e l'orizzonte sul maestro, e dei **contorni ben delineati**. Infine utilizza **bianco e nero** per i vestiti delle ballerine e colori **chiari e pacati** che non spiccano particolarmente.
#### L'assenzio (Museo d'Orsay, Parigi)
![[Degas_02.jpg]]
***1875-1876***. Non essendo un amante dei paesaggi, Degas ritrae principalmente **ambientazioni interne parigine**.
* La scena è ambientata all'interno del ***Cafè de la Nouvelle Athènes*** e raffigura una **prostituta** di periferia agghindata vistosamente e un ***clochard*** trasandato; dinanzi alla donna vi è il bicchiere verdastro dell'**assenzio**, mentre il barbone ha davanti del vino; in comune hanno lo **sguardo perso nel vuoto**, simboleggiando quanto la **solitudine renda incapaci di comunicare**, nonostante la ravvicinata distanza.
* L'assenzio simboleggia ii **diffuso alcolismo nella capitale**, ed è infatti ripreso da molti artista; l'atmosfera del bar è invece **pesante e squallida** nonché descritta realisticamente.
* Viene offerta un'**inquadratura fotografica** squilibrata verso destra, ben studiata come si nota dalla prospettiva dei **tavoli** che portano lo sguardo verso i due soggetti.
* Anche in questo dipinto i colori sono **neutri** e non particolarmente accesi.
#### Quattro ballerine in blu (Museo Puskin, Mosca)
![[Degas_03.jpg]]
***1898***. Uno dei tanti pastelli realizzato nell'ultima parte della sua vita, quando non gli interessa più l'olio, l'intento è identico alle "serie" di Monet, prendendo come soggetto, l'**intimità delle ballerine** o la *toilette* femminile.
* I profili delle ballerine sono condotti attraverso le **diagonali della foglio**, con una plasticità dettata da un fitto **incrocio di tratteggi** la cui sovrapposizione dà l'idea di **volume** che fa supporre il **movimento**.
* Il taglio prospettico comunica che l'artista si trova **affacciato da un palco**.
* Il bancone è arricchito di bottiglie, fruttiere, bicchieri e altri oggetti che simboleggiano l'immancabile gusto per la **natura morta**.
* Lo specchio nello sfondo offre al pittore la possibilità di rappresentare la **caoticità del bar**, composta da gentiluomini, gentildonne e anche acrobati come si vede in alto a sinistra, tramite rapidi tocchi di colore che da vicino sono **disordinati** ma ricompongono alla perfezione oggetti e persone.
* L'**immediatezza**, la **chiarezza** e la **semplicità** sono i tre caratteri principali dell'opera che saranno punto di riferimento per gli artisti a venire.
Degas non si voleva fare chiamare impressionista, ma **realista**, e mostra come l'impressione può **ancora mostrare la realtà per come è**.
## Pierre-Auguste Renoir
### Biografia
#### 25 febbraio 1841, Limoges
Trasferitosi a Parigi a tre anni, diventa apprendista presso un decoratore di porcellane a 13 anni, manifestando la sua attitudine artistica.
#### 1862
Entra alla **Scuola di Belle Arti** presso *Gleyre*, pittore presso il quale conobbe **Monet** e il gruppo impressionista. Nonostante abbia partecipato solo a tre delle otto mostre, è il più spontaneo del movimento. Per lui **pittura è goia di vivere**, capacità di **stupirsi di fronte alle piccole cose**.
#### 1881, Italia
Viaggia per tutto il regno, scoprendo i maestri del passato e rimanendo colpito dai colori mediterranei, sopratutto da **Raffaello**, la cui pittura mette in **crisi la visione impressionista** della realtà.
#### 1900
Ormai stimato e conosciuto anche a livello europeo, inizia ad ammalarsi per una malattia che lo renderà paralizzato. Non rinuncia a viaggiare e si trasferisce a Cagnes, aumentando la sua produttività artistica
#### 2 dicembre 1919
Muore nella sua casa, dopo avere chiesto una matita per tracciare l'ultimo disegno. Nei disegni vediamo che dava molta importanza alla figura, con tratti finissimi e uso dello sfumato, mentre lo sfondo si limitava a pochi tratti di pastello.
### Opere
#### La *Grenouillère* (Nationalmuseum, Stoccolma)
![[Renoir_01.jpg]]
***Estate 1869***. Monet e Renoir si recano a ***Bougival***, villaggio sulla Senna la cui maggiore attrazione naturalistica era costituita dall'**isolotto di Croissy** su uno zatterone a riva. I due pittori posizionano le tele l'uno accanto all'altro e ognuno realizza la sua *Grenouillere*.
- Mentre Monet privilegia l'immagine d'insieme, Renoir si concentra sulle **presenze umane** che appaiono più definite.
- Interessante è il rendimento della **mobilità dell'acqua**, per la quale Renoir usa una **pennellata minuta** frammentando la luce in **piccole chiazze di colore**, conferendo una sensazione di vivacità e di appariscenza.
#### Bal du moulin de la Galette (Museo d'Orsay, Parigi)
![[Renoir_02.jpg]]
***1876***. Una delle più equilibrate dimostrazioni della teoria dei colori di Renoir fu presentata all'ultima mostra impressionista.
* La scena ritrae un **ballo popolare** ambientato al dimesso **Moulin de la Galette**, detto così per i dolcetti (*galettes*) che venivano offerti in consumazione. Vari personaggi sono seduti su sedie e panchine, alcune coppie danzano, al suono di un'orchestrina nello sfondo a sinistra.
* Per eseguire l'opera, frequenta **sei mesi il *Moulin***, per entrare meglio in contatto con l'ambiente. Tramite un uso **nuovo e libero del colore**, l'artista suggerisce non solo il **movimento**, ma addirittura lo **stato d'animo collettivo** che unisce **forma e colore**: la prima è costruita dal secondo (**mancano linee di contorno**), mentre il secondo assume un **rilievo diverso** rispetto al contrasto tra luci e ombre e colori caldi e freddi.
* Nonostante l'apparente casualità della scena, essa nasconde un'attenta **valutazione compositiva**, tale che nessun personaggio è isolato, ma inserito in un **gruppo**, il cui insieme determina la **profondità prospettica** del quadro.
Renoir è uno dei più grandi impressionisti insieme a Monet, sostenendo che la natura si **mostra per colori vivaci**, i quali creano il **movimento**.