# Parigi,  18 ottobre 1905  -  1907
Aprì il *Salon d'Automne*: sulle pareti della sala erano state esposte opere di **Matisse** e altri artisti, al centro **sculture quattrocentesche**. Rispetto a quest'ultime, il critico **Vauxcelles** disse di vedere `Donatello fra le belve` (*fauves*). Nonostante la breve durata, divenne un punto d'inizio per il ritorno dell'**espressività** nell'arte.
## Ideologia
I *fauves* si riconoscevano tali per alcune idee comuni:
- la pittura segue il **sentire interiore**, non l'impressione, segnando la **rottura con l'*[[Impressionismo]]*** e quindi la nascita della **prima *avanguardia***
- le cose vanno rappresentate solo dopo averle **fatte proprie**, subendo un influsso [[Postimpressionismo|post-impressionista]]
- la pittura deve essere **istintiva e immediata**
- superfici **intensamente colorate**
- il colore è **svincolato** dalla realtà, quindi ***anti-naturalismo***
# Henri Matisse
## Biografia (1869, Cateau-Cambresis - 1954, Nizza)
Inizialmente iscritto a giurisprudenza, per una malattia è **costretto a letto** e comincia a **dipingere come passatempo**. Convinto della sua nuova vocazione, entra alla scuola di belle arti di Parigi e incontra i futuri *fauveisti*. Subendo la tragedia delle due guerre, vive in un **ambiente familiare borghese** senza connotati rivoluzionari. 
## Opere
### Donna con cappello (1905)
Esposta al *Salon*, mostra sua moglie, di tre quarti in un ricco **abbigliamento borghese** dominato da un fastoso cappello. La violenza delle tinte serve all'artista ad **affermare se stesso**: i gialli accanto al violetto, il rosso al verde, il blu all'arancio, con un **rafforzamento dei colori** che **non sono oggettivi**. Alcuni elementi sono definiti da una **linea scura sfrangiata**, altri solo dal **contrasto tra i colori**, altri con **tela lasciata bianca**.
### La stanza rossa (1908)
Al colore per chiazze si è sostituita la **superficie satura e piatta** e la **bidimensionalità decorativa**, costituita dai primari rosso, blu, giallo. La **prospettiva** è suggerita dalla **linea del tavolo**, dalla sedia e lo spessore del muro, ma è tuttavia **annullata dalla scelta dello stesso rosso** per muro e tavolo. L'aspetto piatto che esalta i colori è confermato dal **paesaggio** oltre la finestra.
### La danza (1910)
Cinque fanciulle danzano vertiginosamente in un ritmo convulso che porta la prima a lasciare la mano della compagna di sinistra per poi lanciarsi e riagguantarla. Il dipinto usa **verde** per il prato, **blu** per il cielo e **rosso** per i corpi. L'aspetto piatto rimanda ala **semplicità della scena** nonostante la necessità volumetrica della **linea scura**.