# Presupposti
L'industrializzazione del XIX secolo portò alla **distruzione di molte attività artigianali**, sorpassate dalla concorrenza **industriale**, e le **città** non riuscirono ad accogliere i **nuovi venuti dalle campagne**. Così, molti individui dovettero abbandonare le proprie radici contadini (***perdita di identità***) ed erano anche costretti ad un lavoro massacrante e non gratificante (***alienazione***) che produceva oggetti **scadenti** e senza pregio.

La grande *Esposizione dei prodotti industriali di tutte le nazioni* (Londra, 1851) mostrò **pezzi altamente decorativi e costosi** al fianco di una **svilita produzione industriale comune**, mostrando che la produzione in serie portava alla **fine dell'estetica**. Gli artisti quindi sentivano necessario **cambiare la situazione** per aiutare gli operai maltrattati e al contempo **far crescere la qualità** degli oggetti.
## William Morris (1834, Walthamstow - 1896, Hammersmith)
Pittore, pubblicista, decoratore e grafico, nonché un personaggio **estroso e vulcanico** , studiò ad Oxford e aderì al socialismo (**1883**). Riteneva che bisognasse **restituire al lavoro operaio la *spiritualità*** eliminata dalle macchine, conciliando **lavoro** e **artigianato**.

Fonda la ***Morris, Marshall, Faulkner & Co.*** (**1861**), ditta per **arredamenti** e **decorazione delle abitazioni**, ma data la loro alta qualità, si rivolgeva sempre a **poche persone**.

Riprova fondando la ***Arts and Crafts Exhibition Society (1888)***, associazione di **arti e mestieri** che creava oggetti **a basso costo ma con un pregio artistico** acquistabili da tutti, e con la tipografia ***Kelmscott press***, riportando in auge il miniato medievale. Caratteristica comune è il **decorativismo** manifestato con **linea sinuosa**, **motivi ripetitivi** e oggetti **stilizzati** su modello medievale.
# Il movimento
La massificazione della produzione colpì tutti i settori produttivi e sfornava oggetti **tutti uguali e a-personali**, rendendo **inconoscibile la mano che li ha prodotti**. La necessità di dare **dignità artistica** agli oggetti è sia **economica**, poiché ora anche la **piccola e media borghesia** poteva comprare questi oggetti d'uso comune, sia di **modernizzazione**, volendo porre le basi per un'**arte diversa e moderna**, in linea con il progresso dei tempi. L'***Art Nouveau*** è la **risposta artistica della cultura europea al disagio del suo tempo**.

Tuttavia, essa **non è arte d'evasione**: i risultati di Morris dimostrano che l'*Art Nouveau* diventa il **gusto di un'epoca** incarnando una società che si **avvia nel nuovo secolo** e sta precipitando nella **Grande Guerra**. In ogni Paese si sviluppa in modo diverso, come diverso è anche il nome: ***Modern (Glasgow) Style*** in Inghilterra, ***Liberty*** in Italia dalla ditta omonima, ***Jugendstil*** in Germania, ***Style Sapin*** in Svizzera, ***Nieuwe Kunst*** nei Paesi Bassi, ***Secession*** in Ungheria, ***Style Horta*** in Belgio, ***Arte Jòven (Modernismo)*** in Spagna. Tale corrente è l'ultima che si **diffuse omogeneamente in Europa**, preparando il terreno alle avanguardie del Novecento.

La portata del movimento fu talmente grande che mutò **ogni campo del vivere quotidiano**:
- nell'**arredamento** si prediligono le **forme morbide e naturali**
- nel campo **tessile** tramite la **stampa a più colori** si producono **stoffe e tessuti** con motivi complessi e delicati
- gli **stilisti** aboliscono la **rigidezza** in favore della **morbidezza e armonia**
- ceramica, porcellana e vetri riescono a **conciliare produttività e qualità** come auspicato da Morris
- nella grafica si porta al **perfezionamento della litografia** consentendo **manifesti, locandine, riviste** permettendo agli artisti di **diffondere le proprie opere**
## Architettura
Essendo un movimento frammentato, l'architettura si sviluppa in modi diversi, che si accomunano però per l'**uso di material nuovi** e **elementi decorativi** che riprendono le **forme della natura**. Un architetto, volendo fondere arti **maggiori e minori**, progetta **tutta la casa**, dalla struttura all'arredamento.
### Antoni Gaudì (1852, Reus - 1926, Barcellona)
Maggior protagonista del *Modernismo* catalano, le sue opere sono contraddistinte da una **fantasia turbinosa di modellazione delle superfici**. Unisce il **cromatismo islamico** allo studio della **staticità delle strutture** (gotico), superando ogni classicismo.
#### *Sagrada Familia* (1882 - presente, Barcellona)
L'opera più singolare e nota basata su un progetto **neogotico**. Impianto a **croce latina** a cinque navate sul quale sono impostati **diciotto torrioni con pinnacoli traforati** come in un gigantesco castello di sabbia. Ogni **particolare** è studiato e fatto realizzare da persone scelte da lui.
#### Parco Guell (1900 - 1914, Barcellona)
Quanto resta del progetto di una **città-giardino** alle porte della città, si accede oltrepassate le due palazzine di **architettura fiabesca** attraverso una scalinata a **salamandra** rivestita di frammenti di **vetro**. Si accede poi a una sala ipostila con colonne doriche e capitelli. Si accede poi ad una **foresta pietrificata** e alla **terrazza superiore** con vista panoramica su tutto.
#### Casa Milà (1905 - 1910, Barcellona)
Grande edificio residenziale, è concepita come **sperone roccioso naturale** scavato da vento e piogge, ottenuto come una **successione di profili ondulati** sui quali si impostano delle  **ringhiere** formate da grovigli. Il tetto è popolato di  **volumi tecnici** accolti da sagome fantastiche e vagamente inquietanti.
## Pittura
### Gustav Klimt (1862, Baumgarten - 1918, Vienna)
Uno dei maggiori promotori della *Secessione* viennese, dopo la formazione nella *Kunstgewerbeschule* fondò con il fratello un nucleo di **arte decorativa** che gli fecero avere **fama immediata**. Divenne il principale esponente della *Wiener Secession* da cui si staccò nel 1905 con la *Kunstschau*. Visitò **Ravenna**, città che lo influenzò nella **scelta materica** e sullo **stile** per la conoscenza con i **mosaici della tarda romanità**, che lo porteranno ad utilizzare spesso il colore **oro** nelle sue opere. Nel disegno si evidenzia un passaggio dallo *studio sul nudo* rinascimentale al **linearismo decorativo**.
#### Giuditta
Nel fine secolo direziona l'arte verso un **disegno rigoroso e armonico** verso la **bidimensionalità**, tralasciando volumetria nei ritratti. Vi sono due versioni:
- *Giuditta 1 (1901)*: la simbologia biblica è assente, anzi sostituita dall'immagine della **femme fatale** seducente ed erotica, mostra la testa di Oloferne con uno sguardo di sfida ed un volto enigmatico, incorniciato dal *collier* gemmato, **senza contorno**, reso prezioso dal **fondo oro** su cui insistono disegni **geometrici e naturalisti**
- *Giuditta 2 (1909)*: in realtà **Salomè**, cioè la passione che sconfigge la morte
#### Ritratto di Adele Bloch-Bauer (1907)
Facente parte del *periodo d'oro*, ritrae la moglie di un ricco industriale ebreo. La foglia d'oro **satura la tela** e la parete dell'interno separata dalla fascia verde porta ad un **effetto di pulviscolo dorato** come tessere di un mosaico splendente. La figura si smaterializza in un insieme **geometrico** in cui l'abito si fonde con la tappezzeria, con lo schienale e i cuscini. Le linee curve delineano il **contorno del corpo** e fanno dubitare che non sia proprio **in piedi**.
#### Il Bacio (1907 - 1908)
Due amanti che si baciano inginocchiati su uno sperone fiorito, circondati da un'**aura d'oro a girali filamentosi**. Solo nelle teste troviamo linee volumetriche: tutto il resto è **colore** che nell'uomo, piegato verso la donna, è di **rettangoli di colore alterno**, mentre in lei è di **ovali colorati con ornamenti e anelli**. Le teste coronate di fiori testimoniano un **nuovo *eden***.
#### Lo *stile fiorito* (1909 - 1911)
Coincide con i viaggi di Klimt in Europa che lo portarono a conoscere i [[Fauves]], portandolo a sostituire il geometrismo con il **colore forte** e la **bellezza cromatica**, come vediamo nei futuri ritratti, nei quali si sbizzarrisce per la **fantasia degli abiti**, con un influsso giapponese.
# Collegamenti
**Filosofia**: [[Karl Marx]]
**Fisica**: [[Teoria della relatività]]
**Inglese**: [[Charles Dickens]]
**Italiano**: 
**Latino**: 
**Matematica**:
**Scienze**:
**Storia**: [[Seconda rivoluzione industriale]]
