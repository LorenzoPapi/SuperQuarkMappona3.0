# I nucleotidi
Sono i monomeri degli **acidi nucleici** e servono alla **conservazione, trasmissione, espressione** dei caratteri ereditari. Sono costituiti da un **monosaccaride** (*D-2-desossiribosio* o *D-ribosio*), un **gruppo fosfato** (conferisce l'*acidità*) e una **base eterociclica azotata**, costituita da **anelli di carbonio e azoto** che si dividono in **pirimidine** (*un anello*, *citosina, timina, uracile*) e **purine** (*due anelli, guanina, adenina*).

zucchero + base azotata $\rightarrow$ **nucleoside** + acqua (legame *glicosidico* tra COH e NH)
**nucleoside** + gruppo fosfato $\rightarrow$ **nucleotide** + acqua (legame *estereo* tra OH e COH)
# Gli acidi nucleici
Il **gruppo fosfato** di un nucleotide (legato al 5') può reagire con il **gruppo ossidrile** di un altro (legato al 3') con un legame **fosfodiestere** e l'eliminazione di una molecola d'acqua, generando un composto chiamato **dinucleotide**. Gli **acidi nucleici** sono polimeri di nucleotidi in cui **una delle estremità** presenta un gruppo **ossidrile libero** mentre l'altra un gruppo **fosfato libero**. Sono presenti due classi di acidi nucleici:
- **acidi desossiribonucleici**: contengono il *desossiribosio* e una tra A, G, C, T, **contengono il genoma** e sono situati **nel nucleo**
- **acidi ribonucleici**: contengono il *ribosio* e una tra A,G,C,U, hanno **varie funzioni**, principalmente di **trasporto**.
## Struttura, replicazione e trascrizione del DNA
La struttura fu scoperta da **Watson e Crick** (1953) grazie alla foto di **Rosalind Franklin** (1950) e consiste in una **doppia elica di polinucleotidi *antiparalleli***, principalmente **destrorsa** e stabilizzata da **legami a idrogeno** che si formano tra le basi che si **fronteggiano** e dipende dalle basi (A-T, G-C), facendo sì che le sequenze siano **complementari**: a partire da *un filamento* si può sempre ottenere il **complementare**, che è unico.

Grazie alla complementarietà dei caratteri si rende possibile la **replicazione del DNA**, polimerizzazione dipendente da uno **stampo**. La separazione tra basi inizia nelle zone di **origini di replicazione** (ricche di A-T, poiché presentano un *due legami per base invece che tre*, quindi più instabili) grazie all'**elicasi** che apre la doppia elica e alle **DNA topoisomerasi** che permettono di tenere **separati i filamenti** (non possono staccarsi perché sono attaccati dietro). La **primasi** sintetizza un **breve filamento a *RNA*** (*primer*) che diventa il **punto di avvio delle polimerasi**, le quali tuttavia **sintetizzano solo in *5' -> 3'***, quindi il filamento deve essere sempre letto in opposto:
- il filamento 3' -> 5' può essere sintetizzato in **maniera continua** (*filamento continuo*)
- il filamento 5' -> 3' viene replicato **a tratti** (*filamento discontinuo*) tramite i **frammenti di Okazaki**, posizionati in mezzo ai vari primer

Infine le **RNasi** degradano l'RNA rimuovendo i *primer*, sostituiti dalla *polimerasi*, e le **DNA ligasi** saldano i frammenti per formare un unico filamento

Le informazioni del DNA sono **tradotte in polipeptidi tramite l'RNA** (DNA -> RNA -> polipeptide): sono organizzate in **geni** che racchiudono le istruzioni necessarie alla **trascrizione in RNA**:
- **inizio**: avviene quando la **RNA polimerasi** interagisce con una sequenza particolare, il **promotore**, che le indica il sito di inizio
- **allungamento**: la polimerasi **apre il DNA e legge 3' -> 5'** in una zona detta *bolla trascrizionale* nella quale i **legami sono rotti temporaneamente** per permettere alla RNA polimerasi di leggere il DNA, quindi si **allunga verso 3'**
- **terminazione**: è dettata da **sequenze di terminazione** che dipendono dall'organismo

La trascrizione porta a **vari tipi di RNA** (*mRNA* in proteine, *rRna* ribosomi, *tRNA* trasportano gli amminoacidi).
# I virus
I virus sono ***parassiti endocellulari obbligati*** (20 - 500 nm) che **invadono le cellule** e le trasformano in **fabbriche di produzione**. La maggior parte è costituita dal **genoma virale** (*DNA* o *RNA*) e dalla **capside** (rivestimento che lo protegge) e dalla **pericapside**. Esistono vari tipi di virus:
- **virus *batteriofagi***: infettano i **batteri** e dopo l'infezione il loro ciclo si vitale può essere:
	- **litico**: entro 15 minuti dall'infezione, appaiono **nuove particelle virali** nella cellula batterica le quali **ingeriscono il DNA dell'ospite** formando un **nuovo DNA fagico** trascritto e tradotto, assemblando **nuove copie del virus** e procedendo alla **lisi della cellula** che le libera
	- **lisogeno**: il DNA virale si **integra nel DNA dell'ospite** e diventa un **profago**, replicandosi **insieme alla cellula** e, talvolta, può separarsi dal cromosoma e **iniziare il ciclo litico**
- **virus *animali a DNA***: compiono cicli analoghi a quelli dei batteriofagi