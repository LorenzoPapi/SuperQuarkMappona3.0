La **biochimica** studia le **biomolecole** ed il **metabolismo cellulare**. Le **biomolecole** sono dei **composti organici polifunzionali** che formano la struttura delle cellule e si dividono in:
- **carboidrati**: funzione energetica, riserva e strutturale;
- **lipidi**: riserva energetica e strutturale;
- **proteine**: strutturale, catalitico, regolatorio;
- **acidi nucleici**: conservazione, trasmissione ed espressione della genetica.

# Carboidrati (glicidi)
Sono biomolecole costituite da **+2 -OH** e -**CHO** oppure da **-CO**. Si classificano in **monosaccaridi**, **oligosaccaridi** e **polisaccaridi**, che si ottengono dai mono per **condensazione**.
## Monosaccaridi
I monosaccaridi **non sono suddivisibili per idrolisi** e si distinguono in **aldosi** e **chetosi**, nonché rispetto al **numero di C**. I più noti sono **ribosio**, **desossiribosio** (aldopentosi), **glucosio**, **galattosio** (aldoesosi) e **fruttosio** (chetoesoso).

Sono **molecole chirali** e quindi si presentano come **enantiomeri** in numero **2<sup>n</sup>**, dove **n** è il numero di **stereocentri** presenti: due stereoisomeri che non sono speculari fra loro sono **diastereoisomeri** e se differicono per un solo stereocentro sono **epimeri**.

In acqua prevale la **forma ciclica** causata dalla reazione tra -**CO** e **\-OH** che comporta la formazione dell’**emiacetale**, un composto che ha, sullo stesso atomo, sia **\-OH** che **\-O-**. Negli **esosi** l’anello è tra l’**\-OH** del C5 ed il **\-CO** del C1 (o C2 se chetone). Le forme cicliche si rappresentano con le **proiezioni di Haworth**, anche se nella realtà la struttura è a **sedia**. Uno stereocentro e carbonio di un emiacetale si dice **anomerico** che si dice **α** o **β** se è sotto o sopra al piano.

Danno le seguenti reazioni:

| **riduzione**   | Forma aciclica + \[H\] → poliolo<br><br>Carbonile (CHO) → ossidrile (OH)                    |
| --------------- | ------------------------------------------------------------------------------------------- |
| **ossidazione** | Forma aciclica + \[Cu, Ag\] → zucchero riducente<br><br>Carbonile (CHO) → carbossile (COOH) |

## Disaccaridi
Il legame avviene fra l’**\-OH anomerico** e un gruppo **\-OH** dell’altro, tramite **condensazione**, e si forma un **acetale** con un **legame glicosidico**. I più importanti sono:
- **lattosio**, condensazione fra **β-galattosio** e **β-glucosio** con legame **β(1→4)**; si comporta da **zucchero riducente**; se presente la **galattosemia** allora non può essere assunto;
- **maltosio**, 2 **α-glucosio** con legame **α(1→4)**, **riducente**;
- **saccarosio**, **α-glucosio** e **β-fruttosio** con legame **α(1→2)**, **non riducente**;
- **cellobioso**, 2 **β-glucosio** con legame **β(1→4)**, **riducente**.
## Polisaccaridi
Si dividono in **omo-** o **etero-** a seconda se son composti da **monomeri uguali**:
- **amido**, **riserva vegetale**, unità di **α-glucosio**, composto da **amilosio** (lineare, **α(1→4)**) e l’**amilopectina** (ramificata, linee di 24-30 C unite da **α(1→6)**);
- **glicogeno**, **riserva** **animale**, strutturata come l’amilopectina ma ramificata ogni 8-14;
- **cellulosa**, **struttura vegetale**, unità di **β-glucosio**, lineare **β(1→4)** che si lega alle altre tramite **legami a idrogeno**;
- **chitina**, **esoscheletri**, unità di **N-acetilglucosammina** lineare **β(1→4)**, legami a idrogeno.

Fra gli etero ricordiamo l’**acido ialuronico** che si trova nel **liquido sinoviale**, ed il **peptidoglicano**, parete cellulare batterica.
# Lipidi
Composti **insolubili in acqua** e **solubili in solventi organici polari**. Si dividono in:
- **saponificabili** che contengono **acidi grassi** (**trigliceridi**, **fosfolipidi**, **glicolipidi**) e dunque formano i **sali** in soluzione basica (detti saponi);
- **non saponificabili** (**steoridi**, **vitamine**).

Hanno varie funzioni, **riserva energetica**, **strutturale**, **idrorepellente**.
## Trigliceridi
Sono costituiti da un **glicerolo** + **tre acidi grassi**. Svolgono ruolo di **riserva energetica**, formano il **tessuto adiposo sottocutaneo** e servono ad **assorbire le vitamine**. Sono anche detti **triesteri del glicerolo** in quanto si formano per **esterificazione** e sono **semplici** se gli acidi grassi sono uguali tra loro, altrimenti **complessi**. L’acido grasso è un **acido carbossilico** a catena idrocarburica con **4-36 C** e si dividono in **saturi** e **insaturi** (mono- o poli-). Se un trigliceride è composto da **acidi saturi** allora è un **grasso** **solido** (perché ordinato), altrimenti è un **olio** **liquido** (disordinato). Alcuni acidi grassi non sono sintetizzabili e si dicono **essenziali** come il **linoleico** e **linolenico**.

Danno le seguenti reazioni:

| **idrogenazione**     | Olio + H + \[Ni\]→ grasso<br><br>Doppio legame + H → legame singolo |
| --------------------- | ------------------------------------------------------------------- |
| **idrolisi alcalina** | Trigliceride + base forte + \[calore\] → glicerolo + sale (sapone)  |
Il sapone è **anfipatico** e in acqua si dissocia in **anione idrofobico** che si associa agli altri a formare una **micella**, e **catione metallico**. Quando è presente del grasso, le code penetrano nella goccia e le teste si dispongono fuori, formando un’**emulsione** che, con **agitazione**, tende a fare **dissolvere le goccioline** che sono trasportate dal sapone stesso.
## Fosfolipidi e glicolipidi
Sono costituiti da **testa idrofila** (PO<sub>4</sub> + amminoalcol, carboidrato) e **coda idrofobica** (acidi grassi) legate ad una molecola di **glicerolo** o **sfingosina**:
- i **fosfogliceridi** hanno glicerolo e due code grasse, compongono le **membrane cellulari** selezionando il **passaggio di ioni e molecole**;
- gli **sfingolipidi** hanno sfingosina (amminoalcol insaturo) e coda grassa, compongono la **guaina mielinica** dell’assone neuronale;
- i **glicolipidi** hanno sfingosina, coda grassa e **carboidrato**, se monosaccaride è **ganglioside** e serve come **sito di riconoscimento**, altrimenti è **cerebroside,** recettore per i **neurotrasmettitori**.
## Steroidi
Derivano da un **idrocarburo policiclico** (sterano, 3 esatomici, 1 pentatomico):
- **colesterolo** che presenta **\-OH**, **doppio legame**, **catena** alifatica e **2** **\-CH<sub>3</sub>** che regola la **fluidità della membrana**, è **isolante** della guaina, serve per la sintesi della **vitamina D**; trasportato dalle **lipoproteine** (anfipatiche): **LDL**, ex fegato, **HDL** in fegato;
- **acidi biliari**, derivano dall’**ossidazione del colesterolo** e sono presenti nella **bile** come **sali**;
- **ormoni steroidei**, quelli **sessuali** (androgeni, estrogeni, progestinici), e quelli **corticosurrenali** divisi in **glicocorticoidi** (cortisolo, one) e **mineralcorticoidi** (aldosterone).
## Vitamine liposolubili
- **A** (**retinolo**), animali, combinandosi con l’**opsina** diventa la **rodospina** che **assorbe la luce**;
- **D** (**calciferolo**), animali e luce UV, coinvolta nell’**assorbimento calcio e fosfato**;
- **E** (**tocoferolo**), oli vegetali, **protegge le membrane cellulari** dall’ossidazione;
- **K** (**naftochinone**) vegetali a foglie verdi, serve per la sintesi della **protrombina** necessaria per la **coagulazione del sangue**.
# Amminoacidi e proteine
Gli **amminoacidi** sono i monomeri di **peptidi** e **proteine**, polimeri contenenti il **legame peptidico**. Servono anche come **neurotrasmettitori**, **ormoni**, **vitamine** e altre funzioni biologiche. Sono **20** di quali **8 essenziali** perché non sintetizzabili e hanno un **nome**, **codice a tre lettere** e **lettera** associati. Sono composti che contengono il **-COOH** ed il **-NH<sub>2</sub>**; se i due gruppi sono legati allo stesso atomo sono **α**, altrimenti **β** o **γ**; quelli presenti in natura sono tutti α e hanno formula generica di un C, R, COOH, NH<sub>2</sub>; nella **glicina** R=H, nella **prolina** si chiude ad anello sull’azoto. Tutti gli α-amminoacidi sono **chirali** e si presentano sotto forma di **enantiomeri** (D, L); a causa della presenza dei due gruppi funzionali si verifica una reazione **acido-base** che comporta la cessione dell’**H<sup>+</sup>** all’**NH<sub>2</sub>**, portando allo ione **carbossilato -COO<sup>-</sup>** e allo **ione -NH<sub>3</sub><sup>+</sup>** con la formazione dello ione **dipolare** (zwitterione). Per questo motivo gli amminoacidi sono **anfoteri** e dunque la carica dell’amminoacido dipende dal **pH** in cui si trova: il **punto isoelettrico** **pI** è il pH al quale l’amminoacido ha carica nulla. Si dividono in:
- **alifatici**, **apolari** (glicina, alanina, prolina, valina, leucina, isoleucina, metionina);
- **aromatici**, **polari** (fenilalanina, tirosina, triptofano);
- **polari**, **non carichi** (serina, cisteina, treonina, asparagina, glutammina);
- **carica +**, **basici** (lisina, istidina, arginina), pI > 7;
- **carica** -, **acidi** (aspartato, glutammato) pI < 5.

Il **legame peptidico** è un legame **covalente** tra due amminoacidi; l’unione di 2-10 amminoacidi è un **oligopeptide**, di 11-80 è un **polipeptide**, 80+ è **proteina**. Il legame si stabilisce fra l’ammine di uno e il carbossile dell’altro per **condensazione**: questo legame per effetto della **risonanza** è in **due formule limite** (doppietto libero azoto, doppio legame C). Il **dipeptide** formato si chiama come **aa N-terminale** e **aa C-terminale** per cui si possono avere **m!** Isomeri. Tra due amminoacidi si può formare anche il **legame disolfuro (S-S)**, in particolare tra **due -SH** **cisteine**.

A seconda della loro composizione le proteine possono essere **semplici** (solo amminoacidi) o **coniugate** (amminoacidi + gruppo prostetico, cioè non proteico); per la loro **funzione** sono **strutturali** (cheratina, fibroina), **catalitiche** (enzimi), **contrattili** (actina, miosina), **trasporto** (emoglobina), **riserva** (ferritina), **difesa** (anticorpi), **regolazione** (ormoni); per la forma sono **fibrose** (catene polipeptidiche unite da legami **disolfuro** o **idrogeno**) o **globulari** (catene ripiegate su **loro stessi** tramite interazioni **intramolecolari**).

Per struttura spaziale si dividono in:
- **primaria**, catena **lineare** come l’**ossitocina** e la **vasopressina**;
- **secondaria**, si presenta sotto **α-elica**, catena **avvolta a spirale antioraria** stabilizzata dai **legami a idrogeno** tra C=O e HN e le R sono verso fuori, **β-foglietto**, tratti **paralleli l’un l’altro** stabilizzata sempre dai legami C=O e HN, può comprendere fino a **10 filamenti** o **paralleli** o **antiparalleli**;
- **terziaria**, dopo che si è stabilizata da **legami idrogeno**, **disolfuro**, **ionici**, **van der Waals** tale che le catene laterali **idrofobiche all’interno**, **idrofile esterne**;
- **quaternaria**, associazione di più **subunità** stabilizzata da **idrogeno**, **gruppi R apolari**.

Una proteina può essere **denaturata** quando si rompono i **legami intramolecolari**.

## Enzimi

Sono delle proteine o delle **molecole di RNA** (**ribozimi**) con **funzione catalitica**, ovvero di **accelerare le reazioni** o **indebolendo i legami** dei reagenti (substrati) nelle reazioni **cataboliche** o favorendo l’**orientazione delle molecole** dei reagenti in quelle **anaboliche**. Il nome comune è **radice+-ina** mentre quello sistematico è **prefisso + -asi**.

Gli enzimi sono attivati da **cofattori** che si dividono in **attivatori**, **ioni metallici** che si legano all’enzima per fargli assumere la **configurazione adatta** per combinarsi col substrato, e **coenzimi**, **molecole organiche** che sono trasportatori di gruppi funzionali, protoni o elettroni, come il **coenzima A** (CoA = B<sub>5</sub>), il **nicotinammide adenindinucleotide** (NAD) ed il **flavin adenindinucleotide** (FAD). Si chiama **apoenzima** l’enzima inattivo, **oloenzima** attivo.

Durante una reazione l’energia **cinetica→potenziale** sino ad uno **stato di transizione** (tutti i legami dei reagenti e dei prodotti sono rotti) di **complesso attivato** nel quale si ha la **massima energia potenziale** (E<sub>a</sub>, energia di attivazione), che si trasforma in **composti stabili** (prodotti) con energia minore. Una reazione nella quale E<sub>prodotti</sub> < E<sub>reagenti</sub> è **esoergonica**, altrimenti **endo**.

L’azione **catalitica** consiste nell’**abbassamento dell’energia d’attivazione** che avviene in tre stadi: **formazione enzima-substrato** (E + S→ES) molto **instabile**; **formazione enzima-prodotti** (ES → EP); **distacco prodotto enzima** (EP→E + P) causata dalla **perdita di affinità**.

Gli enzimi hanno una **elevata specificità** sia di **substrato** che dipende dal suo **sito attivo** (regione dove si posizionano le **catene R degli amminoacidi coinvolti**), sia di **reazione** che permette di classificare gli enzimi in **ossidoreduttasi**, **trasferasi** (trasferire gruppi funzionali fra molecole), **idrolasi**, **liasi** (rottura o formazione doppio legame), **isomerasi**, **ligasi** (sintesi).

L’**attività enzimatica** è la **quantità di substrato trasformato al secondo** e dipende dalla **temperatura** (che **denatura** le proteine, massima alla **temperatura ottimale**) e dal **pH** (influenza l’interazione E-S, massima al **pH ottimale**); è anche **direttamente proporzionale** alla **concentrazione** dell’enzima; quando aumenta quella del substrato la **velocità tende a un massimo**.

L’attività di un’enzima si può controllare con gli **effettori allosterici** che si legano all’enzima e ne **cambiano struttura** **temporaneamente** (**positivi** aumentano le sue capacità, **negativi** viceversa), e tali enzimi sono **allosterici**, e con gli **inibitori enzimatici** che possono essere **irreversibili** (formazione legame **covalente** con gli amminoacidi del sito come il **diisopropil fluorofosfato DFP** che blocca l’acetilcolina delle sinapsi) o **reversibili** (**competitivi** che si legano non covalente ma non causano la reazione, **non competitivi** si legano in un **sito diverso** rendendolo inutile).