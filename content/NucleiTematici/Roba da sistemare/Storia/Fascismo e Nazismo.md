In Italia le conseguenze della Grande guerra furono molto gravi. I ceti popolari subirono l'inflazione, l'aumento del costo della vita e una crisi che colpì soprattutto i ceti popolari. Tutto questo favorì la diffusione delle idee rivoluzionarie e la nascita di forti movimenti popolari, iniziò il biennio rosso.
A opporre questa tendenza si costituiscono i "fasci di combattimento", costituiti da Mussolini sfruttando il reducismo e la paura della classe dirigente nei confronti dei movimenti socialisti. I fasci erano fondamentalmente un'organizzazione di picchiatori, senza una vera e propria ideologia, al difuori del nazionalismo e dell'opposizione ai movimenti sociali tradizionali. Il loro programma era semplice: dopo aver sconfitto il nemico esterno, bisognava combattere il nemico interno: il socialista, il paficista e il borghese.
Pertanto, i fasci affermavano di essere "antipartito", dicevano di beneficiare la nazione intera, non solo chi rappresentavano. La violenza e la sua mitizzazione erano pertanto giustifiI cate e incoraggiate.

Il programma iniziale dei fasci era apparentemente ultrademocratico
- voto per le donne
- no senato di nomina regia
- giornata lavorativa di 8 ore
- tassazione dei capitali
Questo programma fu presto abbandonato e sostituito da un miscuglio di idee nazionaliste, antidemocratiche e antisocialiste, diffuse tramite la violenza.

I fasci ottennero solo 4000 voti alle elezioni del 1919, perciò restarono tagliati fuori dal parlamento. I vincitori della tornata furono il Partito popolare (guidato da don Luigi Sturzo) e il Partito socialista. I liberali confermarono la propria disfatta. Non era possibile però nessuna maggioranza stabile, il PPI e il PSI erano ideologicamente troppo distanti e le maggioranze furono brevi e inconcludenti.

Comincia il cosiddetto "biennio rosso": le lotte sindacali si fanno sempre più frequenti.
Mussolini costituisce le cosiddette "squadre d'azione", essenzialmente una versione più organizzata dei fasci, una vera e propria milizia. Gli squadristi attaccavano le manifestazioni di sinistra, i sindacalisti e i contadini. Erano finanziati anche dai proprietari terrieri, che li utilizzavano per tenere a bada le rivolte. Dal '21 si ritrovarono nel mirino anche i cristiani socialmente impegnati.
Lo squadrismo restò impunito in quanto attaccava elementi che erano considerati pericolosi o sovversivi dall'autorità centrale.
Queste azioni raccolsero un certo consenso, gli iscritti passarono da 1000 a 187000 nel giro di sei mesi.

Nelle elezioni del 1921 Giolitti patrocitò un'alleanza elettorale tra liberali, nazionalisti e fascisti. L'idea era di parlamentarizzare e liberalizzare il fascismo, che ovviamente fu un errore. I fascisti, a seguito di una violenta campagna elettorale da parte degli squadristi, ottennero 31 seggi. Il resto del parlamento era frammentato, perciò il loro peso politico incrementò.

Comprendento che la violenza avrebbe allontanato la borghesia, sottoscrisse con i socialisti il "patto di pacificazione".
I Ras erano contrari a ogni moderazione della violenza e Mussolini, per non perdere il comando, sconfessò il patto, ma fondò il Partito nazionale fascista (nato dai vecchi fasci di combattimento), da presentare come unica forza politica capace porre fine alle violenze.
Il programma del pnf era estremamente conservatore e antidemocratico. Le squadre d'azione vennero inquadrate all'interno del partito, che diventa quindi un partito-milizia.

Nel '22 Mussolini concentrò gli squadristi a Roma per una prova di forza, il20000 fascisti marciarono per la capitale, completamente indisturbati dalle 26000 truppe ben armate a difesa della capitale. Lo stato d'assedio disposto il 28 ottobre da Luigi Facta, infatti, non venne mai firmato dal re.
Facta si dovette dimettere e Mussolini, dimostrata la sua forza politica, potè contrattare l'incarico di capo del governo, dando vita al primo governo Mussolini. 
Il 16 novembre Mussolini presentò il suo governo, di coalizione, al parlamento. Il discorso fu brutale ("Mi sono rifiutato di stravincere..."), ma il parlamento approvò comuque a stragrande maggioranza il nuovo governo. Questo episodio è noto come il discorso del bivacco.

I due anni successivi furono di avvicinamento dei fascisti al potere. In quel momento agivano ancora nei limiti della legalità. Nel 1923 venne approvata una nuova legge elettorale maggioritaria, la legge Acerbo, che assegnava i 2/3 del parlamento a una maggioranza relativa. Le opposizioni la chiamarono "legge truffa". I fascisti si presentarono alle elezioni del '24 in un "listone" con liberali, cattolici e nazionalisti. Vinsero  col 65% dei voti.

Giacomo Matteotti denunciò, con un discorso alla camera, diversi brogli elettorali. Poco dopo venne ucciso. E' stato accertato il coinvolgimento degli ambienti fascisti vicini a Mussolini, ma non il suo diretto coinvolgimento. Il 3 gennaio 1925 Mussolini pronunciò un discorso alla camera, ormai quasi completamente a lui assoggettata, in cui si assumeva la responsabilità morale dell'accaduto, dicendo di aver creato il clima che ha causato la sua morte, ma sostenendo che questo fosse comunque positivo. Il discorso fu accolto a gran voce.

Con il parlamento saldamente in pugno si procedette a un periodo di assestamento del totalitarismo fascista. Questo fu fatto tramite le cosiddette leggi fascistissime, approvate tra il 1925 e il 1926. I contenuti erano:
- Il capo del governo è responsabile solo davanti al re, non più di fronte al parlamento
- Soppressione della liberttà di espressione
- Accentramento dell'amministrazione dello Stato nelle mani del governo, non del parlamento.
- Abolizione delle elezioni amministrative e nomina di podestà, direttamente subordinati ai prefetti.
- Chiusura dei giornali non fascisti e controllo severo della stampa
- Reintroduzione della pena di morte per reati di tipo sedizioso
- Istituzione del tribunale speciale per la difesa dello Stato


## Nazismo
TODO weimar

Hitler si era arruolato volontario nella prima guerra mondiale, aveva poi risentito dell'umiliazione della sconfitta tedesca. Come molti altri giovani vedeva nella repubblica di Weimar un modello fallimentare e nel 1919 aveva aderito ad un piccolo partito di Monaco, il partito nazionalsocialista tedesco dei lavoratori (Nsdap). Questo partito disponeva di una milizia, le Sa.
Grazie alle sue doti di leader prese il controllo del partito e nel 1923 organizzò un colpo di stato a Monaco (putsch), che fallì. Hitler fu condannato a 5 anni, ma ne scontò poco più di uno.

Seppure fallimentare, questo atto pose Hitler all'interno dello scenario politico nazionale. Un fattore fondamentaler per l'ascesa di Hitler fu la crisi del '29. La germania, già umiliata dalla sconfitta in guerra e colpita dall'iperinflazione, subì anche la perdita dei finanziamenti americani e la cons Ieguente chiusura di una gran parte delle attività. Si arrivò alla disoccupazione di un terzo della popolazione attiva.
Il potere d'acquisto dei salari scendeva, gli scioperi diventavano sempre più frequenti e la classe dirigente liberale non riusciva a gestire la situazione. Hitler addossò la colpa all'istituzione democratica tramite un'efficace propaganda.

La propaganda hitleriana si reggeva sui pilastri dell'antibolscevismo e dell'antisemitismo. Il primo era molto gradito alle classi dirigenti, che vedevano nelle lotte sindacali un pericolo. Il secondo, invece, trovava il consenso delle masse disoccupate, che vedevano nel successo economico degli ebrei una beffa. Una abile gestione di questi elementi portò Hitler al 18.3% nelle elezioni del 1930.
Nei due seguenti anni la repubblica fu messa a dura prova dall'instabilità di governo, che Hitler ancora una volta sfruttò per entrare nei "salotti buoni" della germania. 
Nel 1932 L'Nsdap ottenne il 38% dei voti, ma il presidente della repubblica Hindenburg si rifiutò di affidare il governo a Hitler. Tuttavia, nel 1933, sotto pressione della classe dirigente, cambiò idea.
Anche Hitler governò con un misto di legalità e violenza. Le sue Sa eliminavano gli avversari politici.
Con l'incendio del Reichstag nel 27 febbraio 1933 Hitler poté ultimare la sua epurazione, sospendendo le libertà fondamentali della costituzione e facendo partire un'enorme retata. 
Dopo una nuova tornata di elezioni Hitler si fece affidare i pieni poteri. Un voto contestato solo da 94 socialdemocratici, derisi da un cordone di Sa e Ss.
Inizio così il cosiddetto periodo di "allineamento", in cui vennero approvate leggi tutto sommato analoghe alle leggi fascistissime. 
Venne anche costituito il primo lager a Dachau, in cui vennero imprigionati, oltre agli ebrei, tutti gli oppositori del regime.
L'eupurazione avvenne anche nel partito nella "notte dei lunghi coltelli": Hitler ordinò l'assassinio dei principali vertici delle Sa, considerato un potere inaffidabile.

Hitler costituì il ministero della Propaganda (con a capo Goebbels), il cui compito era controllare in ogni aspetto la cultura tedesca. Venivano sfruttati tutti i mezzi di comunicazione di massa, più efficaci che in Italia grazie all'elevato tasso di alfabetizzazione. Non mancavano ovviamente i riti collettivi.

## Caratteri generali del totalitarismo
Fondamentale è il controllo capillare della società, la manipolazione delle coscienze e la risoluzione della vita individuale nella vita dello stato. Viene imposta un'ideologia definita dal potere che deve essere assimilata nella sua interezza dall'individuo. Il totalitarismo non è solo una forma di governo, è l'atto di plasmare in ogni sua parte la vita dell'individuo nella società.
Ogni aspetto del totalitarismo è abilmente esposto da Orwell in 1984 e, nel caso particolare dello stalinismo, nella fattoria degli animali.

