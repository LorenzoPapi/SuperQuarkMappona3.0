# Coordinate spazio-temporali
## 125, Madaura
Originario dell'**Algeria**, viene considerato uno dei **più grandi narratori dell'antichità**. Appartenente ad una famiglia agiata, suo padre era **duumviro** e lasciò ai figli due milioni di sesterzi, cifra viene **diminuita** per la sua generosità, il suo amore per i viaggi e la dedizione agli studi, che lo portò ad approfondire **grammatica e retorica** a **Cartagine** e studi **filosofici** ad **Atene**, accostandosi alle scienze naturali ed al platonismo, acquisendo quel carattere **enciclopedico** irrinunciabile per ogni intellettuale, nonché a quelle **dottrine mistiche orientali**: a **Cartagine** si avvicinò ai misteri di **Asclepio**, ad **Atene** a quelli di **Demetra** e a **Roma**, dove divenne poi **avvocato**, fu iniziato ai culti di **Iside** ed **Osiride**.
## 155, Oea
**Sposa** la **vecchia vedova Pudentilla** madre del suo compagno **Ponziano**, sotto suo consiglio, per metterla al **riparo da cacciatori di eredità**. Tuttavia, alla morte dell'amico, un altro figlio di Pudentilla, **Sicinio Pudente**, accusò, sotto influenza di **nonno e padre**, Apuleio di avere **usato le arti magiche per sedurre la donna** al fine di impadronirsi del patrimonio.
## 158, Sabrata
Per difendersi dall'accusa, pronuncia un'**orazione**, tramandata dalla tradizione come ***Apologia*** con la quale si scagiona dalle accuse, ma che sfrutta anche per sfoggiare la sua **erudizione**.
## 170, Cartagine
Tornato a Cartagine con gloria e onori, ricoprì la carica di **sacerdote della provincia** e gli furono dedicate statue e iscrizioni fino alla morte.

---
# Pensiero
La sua **poliedricità** non rende facile dare una definizione univoca della sua fisionomia intellettuale. Fu **conferenziere** di grande successo, esponente della **Seconda Sofistica**, ma anche **filosofo platonico**, devoto di **culti esotici**, **scienziato**, medico.
Dai testi di carattere filosofico, emergono elementi del **medio platonismo**, caratterizzato da una **mescolanza di elementi platonici e aristotelici** con particolare attenzione alla **metafisica**: partendo dal *Simposio* platonico, si sviluppa un'**ontologia** che considera una realtà **stratificata**, costruendo una **progressione di gradi** dalla sfera **umana**, che possiede **minima razionalità, massima passionalità**, a quella **divina**, l'esatto opposto. Ogni livello ospita i **demoni**, creature **immortali come dei, passionali come uomini**, che comunicano agli uomini la volontà divina e portano le preghiere agli dei: essi assicurano la **coerenza** di un universo che a livello umano risulta **dominato dal caos**, molteplicità che può essere dominata solo da un **più grande schema divino e razionale**.

---
# Opere
Alla sua vasta gamma di conoscenze possedute si riflette un'altrettanto ampia mole di composizioni. Tutte quelle in lingua greca sono però a noi perdute; di quelle latine rimangono, oltre le **Metamorfosi** e l'**Apologia**:
- ***Florida*** (23): raccolta di frammenti di declamazioni da cui si ricavano le poche **notizie biografiche**
- ***De mundo***: dedita a questioni **cosmologiche** e **teologiche**
- ***De Platone et eius dogmate***: presentazione del pensiero platonico, preceduta da una **biografia** del filosofo
- ***De deo socratis**:* sulla **demonologia**, cioè natura e funzioni dei **demoni**
## *Apologia* (*De magia liber*)
Rielaborazione dell'orazione pronunciata per il processo: ci è utile per vari **dati biografici** ma anche come dimostrazione della sua cultura. Dopo essersi abbandonato a **digressioni filosofiche** e **pezzi di bravura retorica**, Apuleio respinge l'accusa presentandosi come un **filosofo**: cos'è la **magia** se non **scienza e conoscenza della natura**? Anzi, si tratta di **somma sapienza e devozione**. A conclusione dell'orazione infine **legge il testamento di Pudentilla** che designava come erede non lui, ma il piccolo Sicinio.
## *Metamorfosi*
Come [[Petronio]] fece nel [[Petronio#Satyricon|Satyricon]], Apuleio racconta la storia attraverso le parole del personaggio **protagonista e narratore Lucio** e di intrecciare la storia principale con racconti d'altro genere. L'opera, da noi considerata un **romanzo**, nasce dall'incontro di **esperienze letterarie variegate e differenti**, tutti da lui affrontati nella sua carriera: per questo le Metamorfosi risultano la **sintesi letteraria** della sua carriera.
### Trama
#### Libro I
Il giovane **greco Lucio**, **curioso del mondo magico**, racconta di un suo viaggio d'affari verso **Ipata** (**Tessaglia**), manifestando un'incontenibile ***curiositas***. Sensibile al mondo magico, si aggrega a due viaggiatori che discutono di storie incredibili, venendo a conoscenza di una vicenda narrata da **Aristomene**, protagonista insieme al suo amico **Socrate**: tale vicenda mostra a Lucio i **rischi della magia**, con aneddoti di morte e disgrazie dovute all'intervento della **pericolosissima strega Meroe**.
#### Libro II
Il giovane tuttavia non resiste alla curiosità: a nulla servono la storia di **Diana e Atteone** (trasformato in cervo per aver spiato la dea al bagno) rappresentata da una **scultura** a casa di una sua parente, né quello sulla pericolosità di **Pànfile**, moglie di Milone, capace di **trasformare i giovani**, né la storia di **Telifrone**, mutilo mentre vegliava su un cadavere, né l'accusa a lui rivolta di **triplice omicidio**, i cui cadaveri sono **tre otri**.

#### Libro III
Durante il processo, si scopre che Lucio è stato **protagonista della festa del dio Riso**, il cui successo gli valse una **statua in bronzo**. Mangiato vivo dalla curiosità, intreccia una relazione con **Fòtide**, servetta di Panfile, ottenendo la possibilità di **spiare gli incantesimi** della padrona e compiere su di se un **rito di metamorfosi** in cui, tuttavia, si trasforma in **asino** invece che uccello, come voleva. Dopo l'incauta magia, apprende che per tornare umano deve solo **mangiare delle rose**, ma tale rimedio non sarà subito reperibile. Sistemato nella stalla, Lucio-asino viene poi **catturato** da dei briganti.
#### Libro IV-VI (*Amore e Psiche*)
Trasportato in una caverna dove ascolta la **favola di Amore e Psiche** raccontata da una serva a **Càrite**, rapita al fidanzato **Tlepolemo**:
- Un re e una regina avevano tre figlie; **Psiche**, la più giovane, era talmente bella da essere considerata la "**nuova Venere**". La dea ingelosita chiede allora al figlio Amore (Cupido) di **farla innamorare di un essere mostruoso**. La profezia avviene e Psiche viene abbandonata sull'orlo di un dirupo, pronta alle sue nozze funeste.
- Inaspettatamente, viene **sollevata da Zefiro** e condotta in un palazzo dove Amore diventa suo amante e le fa visita ogni notte, a condizione che lei non conosca mai **né il suo volto né la sua identità**, pena l'abbandono definitivo. Le sorelle di Psiche però, invidiose della sua buona sorte, ne **esasperano la curiosità** e la inducono a infrangere il divieto e **spiare il suo amante nel sonno**: ma mentre contempla Amore, una **goccia d'olio cade dalla lucerna**, svegliando il dio e provocando il suo allontanamento. Psiche prima **tenta il suicidio**, ma confortata dal dio **Pan**, si **vendica delle sorelle**, spingendole a **gettarsi dalla rupe** convincendole che Zefiro le avrebbe sollevate; al contempo, Venere **scopre il tradimento del figlio**, ma lo accoglie comunque.
- Psiche cerca Amore e, affrontate **prove durissime** (riordinare in mucchi un ammasso di semi, procurarsi un fiocco di lana dorata, attingere acqua dalla sorgente dello Stige e ottenere la bellezza da Proserpina) con vari aiutanti, riesce a placare l'ira della dea e a **sposarlo**.
#### Libro VII
Riprendendo la storia di Lucio, dopo una fuga dalla caverna viene mandato in campagna dai due **fidanzati** (Carite e Tlepolemo) dove però la moglie del fattore lo **maltratta**.
#### Libro VIII
Giunge poi una notizia: **Tlepolemo è stato ucciso da Trasillo**, e per vendicarlo **Carite lo ha accecato e si è poi suicidata sulla tomba dello sposo**. Lucio viene venduto a degli imbroglioni, autodefinitisi seguaci di Siria, che vengono arrestati.
#### Libro IX-X
Un mugnaio, un ortolano, un soldato romano e due fratelli tentano di **impossessarsi dell' animale**, **insolito** per le sue **abitudini troppo umane**, contribuendo a farne un'attrazione, tanto che una **matrona** si invaghisce di lui. Il padrone decide di **trasformare in spettacolo** le sue imprese e lo fa esibire a Corinto ma, proprio mentre stava per avere un **rapporto sessuale** con una condannata a morte, **fugge a Cencre** dove si addormenta.
#### Libro XI
Supplicata la luna per ridargli forma umana, vede in sogno la **dea Iside** che gli dà informazioni sul comportamento da tenere **l'indomani** in occasione di una festa religiosa, nella quale il sacerdote avrà delle **rose in mano** che potrà mangiare. Alla fine, **trasformatosi in uomo** diviene **sacerdote di Osiride** e si dedica alla professione di avvocato.
### Tema e orizzonti
La complessità dell'opera sta nell'**intreccio di storie a incastro**, ma tutte legate dal personaggio di Lucio, che ne è **protagonista** e/o **narratore**, e nella sua peculiare ***curiositas***, caratteristica principale dell'autore stesso, tanto che la storia di Amore e Psiche rappresenta **simbolicamente** il percorso di Lucio. La curiosità non è solo rovinosa: diventa anche sua **consolazione**, dandogli la possibilità di **distrarsi** e **dilettarsi** ascoltando le vicende altrui. Lucio si sente come un **novello Odisseo**, le cui peripezie non hanno però portato saggezza, ma **esperienze** di vita.
Oltre che essere un'opera di intrattenimento, il pubblico del II secolo si aspettava di vedere soddisfatto l'interesse per la **totalità della realtà** e l'attrazione ai **culti misterici**, sintomi di una crisi politico-sociale che avrebbe posto fine all'impero. Con il suo talento, Apuleio seguì l'intendo di ***delectare***, cioè intrattenere, ma anche ***docere***, cioè diffondere la conoscenza dell'autore, come richiesto dal pubblico dell'epoca.
La collocazione delle storie è tutt'altro che casuale: inizialmente prevale il tema della **magia**, poi l'**adulterio** (IX) e infine la **malvagità femminile** (X). Tuttavia, l'ultimo libro presenta un **problema aperto** che presenta una **dissonanza argomento-tono**, qua molto più intrisa di **misticismo e religiosità** rispetto alla **licenziosità** precedente. Alcuni studiosi dunque **negano l'unità dell'opera**, vedendo il testo nel suo intero come "frivolo"e quindi bisognoso di un'**appendice seria**; altri invece ne vedono la **chiave di lettura**, interpretando la storia di Lucio come il **percorso iniziatico dei riti di Iside**; altri ancora come una **ridicolizzazione della superstizione**. Ciononostante, la **polivalenza interpretativa** del romanzo rispecchia perfettamente l'ideale di **realtà composita** che andava affermandosi.
### Modelli
Il rapporto con la tradizione letteraria precedente si ha con le **fabulae Milesiae** di Aristide, piene di contenuti **erotici e licenziosi**, ed è esplicito sia nel **prologo** sia nella favola di Amore e Psiche. È invece insoluta la questione dei rapporti con i **precedenti uomini-asino**: un testo tramandato nel **corpus di Luciano di Samosata**, contemporaneo di Apuleio, nonostante ritenuto spurio presenta la **stessa trama delle Metamorfosi**, ma molto più scarna di struttura e temi; probabilmente tale testo deriva a dei libri di metamorfosi di **Lucio di Patre**, a noi non pervenuti.
Riassumendo, nel II secolo circolavano **tre opere** con la stessa trama: probabilmente Apuleio **accinse** alle altre due e le ampliò, arricchendole con novelle e il finale mistico-religioso nel quale il **protagonista si identifica con l'autore**.

---
# Stile
Il latino di Apuleio si caratterizza per **continua ricerca di rime, assonanze, sonorità espressive** con apporti arcaici e popolari, elevati e volgari, che creano **novità ed efficacia** in un intreccio di **retorica e narrativa**. La sua lingua è **originale e artificiosa**, barocca nella ricchezza, fastosa nel ricorso a **figure retoriche** che creano effetti musicali.
Il lessico spazia da **neologismi** ad **arcaismi**, a vocaboli poetici a quotidiani e popolari.
La sintassi è **paratattica**, creando periodi ampi e articolati che **seguono lo sondarsi della narrazione** e le frequenti **descrizioni di luoghi e oggetti**.

---
# Collegamenti
**Arte**:
**Filosofia**: [[Nietzsche]] (neoplatonismo)
**Fisica**:
**Inglese**:
**Italiano**:
**Matematica**:
**Scienze**:
**Storia**:
